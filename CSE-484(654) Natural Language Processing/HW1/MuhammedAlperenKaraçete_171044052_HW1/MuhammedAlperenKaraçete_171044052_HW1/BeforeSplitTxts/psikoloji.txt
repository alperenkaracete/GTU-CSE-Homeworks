T.C.
MİLLÎ EĞİTİM BAKANLIĞI
HAYAT BOYU ÖĞRENME GENEL MÜDÜRLÜĞÜ
AÇIK ÖĞRETİM DAİRE BAŞKANLIĞI

PSİKOLOJİ 1

YAZAR
SEMİHA DOĞU

ANKARA 2022

MEB HAYAT BOYU ÖĞRENME GENEL MÜDÜRLÜĞÜ YAYINLARI
AÇIK ÖĞRETİM OKULLARI

DİL UZMANI
BÜLENT KENAN ERKAN

GRAFİK TASARIM UZMANI
HALİL OKTAY ÜVER

Copyright c MEB
Her hakkı saklıdır. MillÎ Eğitim Bakanlığına aittir. Tümü ya da bölümleri izin
alınmadan hiçbir şekilde çoğaltılamaz, basılamaz ve dağıtılamaz.

İSTİKLÂL MARŞI
Korkma, sönmez bu şafaklarda yüzen al sancak;
Sönmeden yurdumun üstünde tüten en son ocak.
O benim milletimin yıldızıdır, parlayacak;
O benimdir, o benim milletimindir ancak.

Bastığın yerleri toprak diyerek geçme, tanı:
Düşün altındaki binlerce kefensiz yatanı.
Sen şehit oğlusun, incitme, yazıktır, atanı:
Verme, dünyaları alsan da bu cennet vatanı.

Çatma, kurban olayım, çehreni ey nazlı hilâl!
Kahraman ırkıma bir gül! Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.

Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda,
Etmesin tek vatanımdan beni dünyada cüda.

Ben ezelden beridir hür yaşadım, hür yaşarım.
Hangi çılgın bana zincir vuracakmış? Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.

Ruhumun senden İlâhî, şudur ancak emeli:
Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.

Garbın âfâkını sarmışsa çelik zırhlı duvar,
Benim iman dolu göğsüm gibi serhaddim var.
Ulusun, korkma! Nasıl böyle bir imanı boğar,
Medeniyyet dediğin tek dişi kalmış canavar?

O zaman vecd ile bin secde eder -varsa- taşım,
Her cerîhamdan İlâhî, boşanıp kanlı yaşım,
Fışkırır ruh-ı mücerret gibi yerden na’şım;
O zaman yükselerek arşa değer belki başım.

Arkadaş, yurduma alçakları uğratma sakın;
Siper et gövdeni, dursun bu hayâsızca akın.
Doğacaktır sana va’dettiği günler Hakk’ın;
Kim bilir, belki yarın, belki yarından da yakın

Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl;
Hakkıdır hür yaşamış bayrağımın hürriyyet;
Hakkıdır Hakk’a tapan milletimin istiklâl!

Mehmet Âkif ERSOY

GENÇLİĞE HİTABE
Ey Türk gençliği! Birinci vazifen, Türk istiklâlini, Türk Cumhuriyetini, ilelebet
muhafaza ve müdafaa etmektir.
Mevcudiyetinin ve istikbalinin yegâne temeli budur. Bu temel, senin en kıymetli
hazinendir. İstikbalde dahi, seni bu hazineden mahrumetmek isteyecek dâhilî ve
hâricî bedhahların olacaktır. Bir gün, istiklâl ve cumhuriyeti müdafaa
mecburiyetine düşersen, vazifeye atılmak için, içinde bulunacağın vaziyetin imkân
ve şeraitini düşünmeyeceksin! Bu imkân ve şerait, çok namüsait bir mahiyette
tezahür edebilir. İstiklâl ve cumhuriyetine kastedecek düşmanlar, bütün dünyada
emsali görülmemiş bir galibiyetin mümessili olabilirler. Cebren ve hile ile aziz
vatanın bütün kaleleri zapt edilmiş, bütün tersanelerine girilmiş, bütün orduları
dağıtılmış ve memleketin her köşesi bilfiil işgal edilmiş olabilir. Bütün bu şeraitten
daha elîm ve daha vahim olmak üzere, memleketin dâhilinde iktidara sahip olanlar
gaflet ve dalâlet ve hattâ hıyanet içinde bulunabilirler. Hattâ bu iktidar sahipleri
şahsî menfaatlerini, müstevlîlerin siyasî emelleriyle tevhit edebilirler. Millet, fakr u
zaruret içinde harap ve bîtap düşmüş olabilir.
Ey Türk istikbalinin evlâdı! İşte, bu ahval ve şerait içinde dahi vazifen, Türk
istiklâl ve cumhuriyetini kurtarmaktır. Muhtaç olduğun kudret, damarlarındaki
asil kanda mevcuttur.

Mustafa Kemal Atatürk

MUSTAFA KEMAL ATATÜRK
Mustafa Kemal ATATÜRK

IÇINDEKILER
1. Ünite : Psikoloji Bilimini Tanıyalım ............................................................10
Giriş...........................................................................................................................12
1.1 Psikolojinin Konusu..........................................................................................12
1.2 Psikolojinin Bilim Olma Süreci.......................................................................14
1.2.1 Psikoloji Ekolleri......................................................................................14
1.3 Psikolojinin Ölçütleri Ve Amaçları..................................................................17
1.3.1 Psikolojinin Ölçütleri.........................................................................................17

1.3.2 Psikolojinin Amaçları....................................................................................18
1.4 Psikoloji Araştırmalarında Uygulanan Yöntem Ve Teknikler......................19
1.4.1 Betimleyici Ve Tanımlayıcı Yöntemler............................................................20
1.4.2 Korelasyonel Yöntem (İlişkisel Çalışma)........................................................21
1.4.3 Deneysel Yöntem................................................................................................22

1.5 Psikolojide Etik Kurallar...................................................................................23
1.6 Psikolojinin Alt Dalları.....................................................................................24
1.6.1 Deneysel Alt Dallar ..........................................................................................24
1.6.2 Uygulamalı Alt Dalları.......................................................................................25
1.6.3 Diğer Alt Dalları.................................................................................................27

1.7 İş Alanları..................................................................................................................27
1.8 Psikolojinin Diğer Bilimlerle İlişkisi...............................................................27
Neler Öğrendik?.......................................................................................................29
Uygulama Cevapları......................................................................................................33
1. Ünite Ölçme Ve Değerlendirme Soruları.........................................................34
2. Ünite : Psikolojinin Temel Süreçleri ............................................................36
2.1 Davranışların Oluşum Süreci..........................................................................38
2.2 Davranışın Nörobiyolojik Temelleri...............................................................40
2.3 Davranışların Oluşumunda Kalıtım Ve Çevre Faktörü ..............................43

2.4 Yaşam Boyu Gelişim.........................................................................................46
2.5 Gelişim Dönemleri...........................................................................................48
2.5.1 Yeni Doğanın Gelişimsel Özellikleri (0-6 Ay)...........................................................48
2.5.2 Bebeklik Ve Çocukluk Döneminin Gelişimsel Özellikleri (6 Ay -11/12 Yaş)......49
2.5.3 Ergenlik Döneminin Gelişimsel Özellikleri (12-24 Yaş Arası)...............................50

2.5.4 Bilişsel Ve Ahlaki Gelişim Kuramları............................................................52
2.5.5 Yetişkinlik Döneminin Gelişimsel Özellikleri ..............................................55
2.5.6 Yaşlılık Döneminin Gelişimsel Özellikleri.....................................................55

2.6 Duyum Ve Özellikleri .......................................................................................57
2.6.1 Duyum Eşiği........................................................................................................59

2.7 Uyarılma Ve Davranış.......................................................................................59
2.7.1 Yetersiz Uyarılma ..........................................................................................60
2.7.2 Aşırı Uyarılma ....................................................................................................60

2.8 Alışma Ve Duyarlılaşma..................................................................................60
2.9 Algı.......................................................................................................................62
2.9.1 Nesne Algılama...................................................................................................62
2.9.2 Algısal Değişmezlik............................................................................................63
2.9.3 Derinlik Algısı.....................................................................................................64
2.10 Algıyı Etkileyen Faktörler....................................................................................65
2.10.1 Algıda Bütünlük...............................................................................................65
2.10.2 Algıda Seçicilik (Dikkat).................................................................................67
2.10.3 Algı Yanılsamaları............................................................................................69

2.11 Algı Ve Duyum Arasındaki Farklar...............................................................71
2.12 Güdülenme.......................................................................................................73
2.12.1 Güdü Türleri.....................................................................................................74

2.13 Güdülenmiş Davranış Ve Güdülenmemiş Davranış Farkı.........................75
2.14 Kendini Gerçekleştirme İhtiyacı (Güdüler Hiyerarşisi).............................76
2.15 Duygu Ve Türleri............................................................................................78
2.16 Duyguların Davranışlara Etkisi .....................................................................................80

8

2.16.1 Duyguların İfadesi Ve Kontrölü.....................................................................82

2.17 Bilinç Ve Bilinçaltı..........................................................................................84
2.17.1 Bilinçliliğin Farklı Düzeyleri.........................................................................85

2.18 Dikkat Ve Türleri.............................................................................................86
2.19 Bilinçlilik Türleri..............................................................................................................86
2.19.1 Uyku Ve Rüyalar..........................................................................................................87

2.19.2 Hipnoz................................................................................................................89
2.19.3 Meditasyon........................................................................................................89
2.19.4 Bilinç, Biliş Ve Duyguları Etkileyen Maddeler............................................90

2.20 Sosyal Psikolojinin Konusu...........................................................................91
2.21 Sosyal Biliş Ve Sosyal Etki..............................................................................92
2.21.1 Şema ..................................................................................................................92
2.21.2 Yükleme (Atfetme)......................................................................................................93

2.22 Sosyal Etkiler....................................................................................................94
2.22.1 Tutumlar Ve Önyargılar..................................................................................94

2.23 Sosyal Etki Sonucu Ortaya Çıkan Davranışlar............................................96
Neler Öğrendik?......................................................................................................102
Uygulama Cevapları....................................................................................................106
2. Ünite Ölçme Ve Değerlendirme Soruları.......................................................110
Sözlük......................................................................................................................................114
Kaynakça ................................................................................................................................121
İnternet Kaynakları ..............................................................................................................122
Görsel Kaynakça ...................................................................................................................124
Ölçme Değerlendirme Testleri Cevap Anahtarı ...............................................................125

9

1.

ÜNİTE
PSİKOLOJİ BİLİMİNİ
TANIYALIM
10

Hazırlık Soruları
• İnsanı inceleyen birçok bilim dalları arasında psikolojinin farkı nedir?
• Günümüzde psikoloji biliminin verilerinden nerelerde ve nasıl yaralanmaktayız?
• İnsan davranışlarını anlamada tek bir yaklaşım yeterli midir?

Neler Öğreneceğiz?
Bu üniteyi tamamladığınızda;
1. Psikoloji biliminin konusunu ve bir bilim dalı olma sürecini,
2. Psikoloji biliminin ölçütlerini ve bir bilim olarak amaçlarını,
3. Psikoloji araştırmalarında uygulanan yöntem ve teknikleri,
4. Psikolojinin alt dallarını ve diğer bilim dalları ile ilişkisini öğreneceksiniz.

Anahtar Kelimeler
• pozitif bilim • davranış • organizma • gözlem • deney • bağımlı değişken
• bağımsız değişken • psikolog

• psikiyatrist • korelasyon • ekol

11

GİRİŞ
İnsanları anlamaya çalışmanın en sıkıntılı yanı insan davranışlarının karmaşık olması
ve sürekli değişmesidir. İnsan davranışlarının asla tek bir sebebi yoktur ve bunların bazıları
bilinçsizdir. Bu nedenle bir kişinin davranışlarının altında tek bir neden aramak yanlış bir
değerlendirmeye yol açar. Bu ünitede insan davranışlarının altında yatan temel nedenleri
bulmaya çalışan psikoloji biliminin amacı, psikoloji biliminin temel kavramları ve yöntemleri tanıtılacaktır. Psikoloji biliminin temel kavramlarını tanıyan öğrenci, kendi davranışlarına olduğu kadar başka insanların davranışlarına da, şimdiye kadar alışagelmiş olduğu
bakış ve açıklayış biçimlerinin ötesinde, daha bilimsel olarak bakabilecektir.

1.1 PSİKOLOJİNİN KONUSU
Büyüklük hastalığı
Bahadır 21 yaşında bir genç, okul ve arkadaşlarına uyum problemleri nedeniyle
doktora getirildi. Anne-baba gençle çok ilgiliydiler. Hatta “iki kişilik sevgi” verdiklerini söylüyorlardı. Bahadır ise; “Anneme-babama parasal olarak bağlıyım, duygusal
olarak değil.” diyordu. Bahadır, uzun boylu, modaya uygun giyinen, çarpıcı saç şekli
olan genç bir adamdı. Mesafeli ama etkileyici bir tarzı vardı. Konuşurken küçümseyen,
alaycı ve bunaltıcı bir tutum sergiliyordu. Doktora getiriliş nedeni okuldaki uyumsuz
davranışları idi…
Yalnız biri olduğu veya sınırlı sayıda arkadaşı olduğu anlaşılıyordu. Oyunculuk ve
sinemadan hoşlanıyor, yetenekleri dışında arkadaşları tarafından aranmıyordu. Başkalarının kendisini soğuk ve duyarsız olarak gördüklerini, yakın arkadaşı bulunmadığını
itirafla beraber bu durumu “güçlü olmanın ifadesi” olarak kabul ediyordu…
Kendinizle Barışık Olmak, Prof. Nevzat Tarhan
DÜŞÜNELİM

Yukarda okuduğunuz metinde adı geçen Bahadır’ın davranışının nedenlerini
psikoloji bilimi sizce nasıl açıklayabilir?
Bu açıklamalardan önce psikoloji bilimini tanımaya çalışalım.
Psikoloji, eski Yunancada ruh anlamına gelen ‘psyche’ ile bilgi
anlamına gelen ‘logos’ sözcüklerinden oluşmuştur. Sözcük olarak
karşılığı ‘ruh bilgisi’ demektir. İlk çağlarda Aristo tarafından bu
anlamda kullanılmış ve uzun süre felsefe içinde yer almıştır ancak
bu karşılık psikolojinin ruhu incelediği anlamına gelmemelidir.
Psikoloji “ruh var mıdır?”, “ruh ölümsüz müdür?” gibi sorulara
cevap aramaz çünkü ruh kavramı bilimi değil ilahiyat(teoloji)
ve felsefeyi ilgilendirir. Psikoloji ise her bilim gibi gözlenebilen
olayları ele alır, sınıflandırır ve bu olaylar arasındaki değişmeyen
ilişkileri bulmaya çalışır.
Görsel 1.2 Psikoloji
biliminin sembolü

12

Günümüzde psikoloji ‘Organizmanın davranışlarını ve bu
davranışların altında yatan zihinsel süreçleri inceleyen pozitif
bir bilim dalı ‘ olarak tanımlanmaktadır. Bu tanımda 4 önemli
unsur vardır.

a) Organizma (canlı): Her canlı varlık bir organizmadır. Bu ya insan ya hayvan ya
da bitkidir. Bitkilerde duygu ve düşünceye dayalı davranışlar bulunmadığı için psikoloji
bunlardan ilk ikisi ile ilgilenir.
Psikolojinin hayvanlar üzerinde
araştırma yapması, insan davranışlarını
daha iyi anlayabilmek içindir. Bu yolla
insanlar üzerinde yapılması olanaksız
olan ya da uygun görülmeyen deneyler
hayvanlar üzerinde yapılabilir. Bazı hayvanların ömürleri insana göre çok kısa
olduğundan, bunların doğumlarından
ölümlerine kadar geçirdikleri aşamalar
incelenip insan davranışlarının anlaşılmasını sağlayacak ipuçları elde edilir.

Görsel 1.3 Psikoloji insan ve hayvan organizma-

b) Davranış: İçten veya dıştan gelen larının davranışlarını konu alır.
uyarıcılara(etkilere) karşı organizmanın
yaptığı gözlenebilen ve ölçülebilen tepkilerdir. Her tepki bir davranış olduğu gibi organizmadaki içsel olaylar da davranış kabul edilir. Bu nedenle davranışlar üç grupta ele
alınabilir:
• Konuşmak, oturmak, koşmak gibi dıştan doğrudan gözlemlenebilen davranışlar,
• Duygular ile düşünme, hayal kurma, zekâ gibi dıştan doğrudan gözlenemeyen ancak herhangi bir yolla ölçülebilen zihinsel etkinlikler,
• Kasların gerginleşmesi, utanınca yüzün kızarması gibi psikofizyolojik tepkiler
c) Zihinsel süreç: Algı, bellek, düşünce, duygu gibi duyuşsal ve bilişsel süreçleri ifade
eder. Psikoloji bu süreçleri incelemekle insan zihninin nasıl işlediğini anlamaya çalışır.

d) Pozitif Bilim: Belli bir alanda bilimsel yöntemle (deney ve gözlemle) elde edilmiş
düzenli ve sistemli bilgiler bütünüdür. Psikoloji de herhangi bir yolla gözlenebilen ve ölçülebilen olgularla ilgilendiği için pozitif bir bilimdir.
Yukarıda verdiğimiz örnek metin olayına dönecek olursak Bahadır’ın davranışlarının
nedenleri olarak olası bazı açıklamalar yapılabilir. Örneğin, Bahadır sinirli bir kişiliğe
sahiptir, anne-baba ilgi ve sevgide aşırılığa kaçmıştır, arkadaşlarının tutumları veya davranışları Bahadır’ı böyle bir davranışa itmiştir ya da ailede bu davranışları örnek sergileyen rol model vardır. Görüldüğü üzere Bahadır’ın davranışlarının tek bir açıklaması
olmayabileceği, hatta birden fazla açıklamanın aynı anda doğru olabileceği çıkarımına
ulaşabiliriz. Bir bilim dalı olarak psikoloji de davranışların altında yatan sebepleri tek bir
açıklamaya dayandırmaz. Arkadaşlarına “kaba davranmak” gibi gözlemlenebilen olguların yanında, “başkalarını küçük görme, kendini aşırı beğenme” gibi gözle görülmeyen
ancak dolaylı olarak gözlemlenebilen ve davranışlara yansımaları ile ölçülebilen olgular
da olabilir. Psikoloji sadece konuşmak, hareket etmek gibi gözle görülebilir davranışları
değil duygu, algı, tutum gibi soyut ama dolaylı olarak ölçülebilen davranışları da anlamaya çalışır.

13

Tarih boyunca filozoflar, sanatçılar, edebiyatçılar da insan davranışlarını açıklamaya
çalışmışlardır. Ancak psikoloji bir bilimdir ve diğer bilim dalları arasındaki farkı sistematik, objektif ve deneysel verilere dayalı bilimsel yöntemler kullanır. Nesnel, doğrulanabilir, genellenebilir cevaplar üretir.

1.2 PSİKOLOJİNİN BİLİM OLMA SÜRECİ
DÜŞÜNELİM

Astronomi, matematik, fizik gibi bilimler ilk çağlardan beri varken psikolojinin bir
bilim dalı olarak ortaya çıkışı 19. yüzyılda gerçekleşmiştir. Sizce nedeni ne olabilir?
Psikoloji uzun zaman felsefeye bağlı kalmıştır. Yunan filozoflarına göre psikoloji, insan ruhunu konu alan bir bilgi dalıydı. Örneğin, ruhu ele alanlardan Platon ruhu değişmez kabul ederken, Aristo ise ruhu bedenin bir fonksiyonu olarak görüyordu. Rönesans
sonrası düşünürler ise zihin felsefesi ile ilgilenmişler ve “İnsanların bilişsel yetenekleri ve
bilgileri doğuştan mı gelir, yoksa sonradan mı edinilir?” sorusunun cevabını aramışlardır.
J. Locke (Con Luk) ve D. Hume (Devid Yum) gibi bazı filozoflar insan zihninin başlangıçta boş bir levha olduğunu öne sürmüş, Descartes (Dekart), Kant gibi bazı filozoflar
ise akılda bazı temel bilgilerin ya da kategorilerin yer aldığını savunmuşlardır. Ancak bu
incelemeler zihnin işleyişiyle ilgili teorik bilgiler olmaktan öteye gidememiştir.
19. yüzyıldaki fizik, kimya, biyoloji gibi bilimlerdeki gelişmeler, bu dönemdeki ekonomik, sosyal ve siyasal alanda yoğun bir kargaşanın yaşanması, sanayileşmenin gerektirdiği sosyal ilişkilerdeki farklılaşma, insanın makinelere bağımlılığı, yaşamın tekdüzeleşmesi ve hepsinden önemlisi insanın yalnızlaşması, bireyin psikolojik sorunlarının artmasına
neden olmuştur. Böylece bu sorunları bilimsel yöntemlerle inceleyecek ve çözüm yolları
bulabilecek yeni bir bilime ihtiyaç duyulmuştur. Wilhelm Wundt (Vilhem Vunt,18321920) tarafından ilk psikoloji laboratuvarı 1879 da kurulunca psikoloji felsefenin etkisinden kurtularak pozitif bir bilim dalı hâline gelmiştir. Bundan sonra psikolojinin konusu
ve yönteminin ne olması gerektiği ile ilgili tartışmalar ve çalışmalar hız kazanmıştır. Bu
çalışmalar sonucu psikolojide, farklı ekoller ortaya çıkmıştır. Şimdi bu ekollerin neler
olduğuna ve görüşlerine değinelim.

1.2.1 PSİKOLOJİ EKOLLERİ
Bir bilim alanında ortak görüş ya da anlayışı benimseyen bilim insanlarının oluşturduğu topluluğa ekol (school=okul), ele alınan konuyu değerlendirme şekil ve tarzına
ise yaklaşım denir. Yaklaşımların her biri, davranışı farklı bir yönü ile ele alarak değişik
yöntemlerle açıklamaya çalışırlar ve birbirini tamamlayarak insanı anlamamıza katkıda
bulunurlar. Bu nedenle insan davranışları açıklamada tek bir yaklaşım yeterli değildir.

14

15

3) Davranışçı Yaklaşım
(Behevyorizm):
John Watson(Con Vatsın)
(1878-1958),
Ivan Pavlov
(1849-1936),
Frederic Skinner (Frederik Skinır)
(1904-1990),
Edward Thorndike(Edvırd
Torndayk)
(1874-1949)

2) İşlevselci Yaklaşım
(Fonksiyonalizm):
William James (Vilyım Ceyms)
(1842-1910),
John Dewey (Con Dövi)
(1859-1952)

W.Wundt (Vilhem Vunt)
(1832-1920)

1) Yapısalcı Yaklaşım
(Strüktüralizm)

YAKLAŞIMIN İSMİ VE
TEMSİLCİLERİ

İçe bakış ve deney

İçe bakış (iç gözlem)

KULLANDIĞI YÖNTEM

Bilinci incelemeyi anlamsız bulan, psikolojinin zihni değil insan ve hayvanların yalnızca
İç gözlem yöntemini özgözlenebilir ve ölçülebilir davranışlarını ele
nel
buldukları için yalnızca
alması gerektiğini savunan bu yaklaşım U-T
deney ve gözlem gibi olgupsikolojisi olarak da bilinir. Organizmanın iç
sal araçlara yönelmişlerdir.
dünyasında olup biten (düşünce, duygu gibi)
biyolojik ve bilişsel süreçlerle ilgilenmez. Bu
yaklaşım hayvanlar üzerinde deneysel çalışmaların yapılmasında etkili olmuştur.

İnsan zihninin (yapısının yanı sıra) işlevsel
özelliklerinin organizmanın çevreye uyumundaki görevi araştırılmalıdır. Psikolojinin gündelik hayata uygulanmasına önem veren bu
yaklaşım, özellikle öğrenmenin nasıl gerçekleştiğini ve güdülenmeyi araştırması ile okullarda rehberlik anlayışını başlatmış, çağdaş
psikolojiyi olumlu etkilemiştir.

Zihnin yapısı, bilinç denilen karmaşık yapının
çözümlenmesi psikolojinin konusu olmalıdır.
Davranışı, zihni oluşturan yapılar ile (düşünce,
duygu, irade, hayal gibi) açıklamaya çalışmıştır.
Kişinin her olay karşısındaki duygu ve düşünceleri ayrı ayrı araştırılmalıdır.

PSİKOLOJİNİN KONUSU VE KATKISI

Zihinsel süreçlerin
incelenemeyeceğini ileri
sürdüğü ve çevreye fazla
önem verdiği için eleştirilmiştir.

Bireyin tüm davranışlarını uyum çabasına indirgediği için eleştirilmiştir.

Kullandığı yöntem bireyin kendi gözlemleriyle
kendini değerlendirmesine dayandığı için taraflı
bir yöntem olarak görülmüş ve birçok psikolog
tarafından reddedilmiştir.

ELEŞTİRİSİ

16

8)Biyolojik Yaklaşım
Adolf Meyer(Adolf Meyır)
(1866-1950)

7) Bilişsel Yaklaşım
Jean Piaget (jan Piaje)
(1896-1980)

6)Bütüncül
Yaklaşım(Geştalt)
M.Wertheimer (Vertheim)
(1880-1943),
K.Koffka
(1886-941),
W. Köhler
(1887-1967)

5) Hümanistik (İnsancıl)
Yaklaşım:
Abraham Maslow
(1908-1970),
Carl Rogers (Karl Racers)
(1902-1987)

4) Psikodinamik Yaklaşım
(Psikanalizm):
Sigmund Freud
(1856-1939),
Alfred Adler
(1870-1937)

Psikolojiyi felsefeye
yeniden
yakınlaştırmakla suçlanmışlardır

İç gözlem,
gözlem ve
deneydir

Deney

Deney ve
gözlem

Bu yaklaşımı benimseyenler diğer ekollerin ‘parçacı’ yaklaşımına
karşı çıkarlar. Davranış ve yaşantılarımız basit öğelerin birleşiminden oluşmaz. Davranışlar incelenirken öğeler arası ilişkiler ve etkileşimler dikkate alınmalıdır çünkü bütün parçaların toplamından
ibaret değildir. Yapısalcı ekolün analitik yaklaşımına karşı çıkan
bu yaklaşım algı ve öğrenme alanındaki araştırmalarda katkıları
olmuştur. Örneğin, okuma-yazma öğreniminde önce kelimelerin
sonra harflerin öğrenilmesi metodunda bu yaklaşımın etkisi vardır.

Dıştan gözlenemeyen bilişsel süreçlerin (algılama, bellek, düşünme gibi) türü ve yapısıyla gözlenebilen davranışların türü ve özellikleri arasındaki ilişkiyi araştırmalıdır. Bireyin dış dünyayı nasıl
içselleştirip uyarıcıları kendisine özgü bir biçimde algıladığını anlamak ister.

Beynin yapı ve işleyişi ile davranış arasında ilişki olduğunu savunan bu yaklaşıma göre, her davranışın temelinde son derece karmaşık sinirsel oluşumlar yer alır. Bu oluşumlar kaslara geçer ve gözlenebilen davranışlar hâlinde dışarıya yansır.

Davranışları yalnız
biyolojik temellere indirgediği için eleştirilmiştir.

Davranışların oluşumunda bilişsel süreçlere fazla ağırlık verdiğinden eleştirilmiştir.

Deney yöntemi ile
insan davranışlarının
açıklanamayacağını savundukları için eleştirilmişlerdir.

Bu yaklaşım davranışı bireyin iç dünyası(kendine özgü duygu ve
düşünceleri) ile açıklamaya çalışır. Her insan ayrı bir dünya ve değerdir. İnsanın duygu ve düşünceleri, istek ve arzularını bilmeden Sezgi, empati
davranışlarını açıklamak imkânsızdır. Psikolojinin amacı, insanları
tek tek ele almak, insanın özel yeteneklerini ortaya çıkartmaktır.

Psikolojinin konusu: Freud’a göre, insan davranışlarının nedenlerini açıklayabilmek için insanın bilinçaltının incelenmesi gerekir
Bütün davranışları teçünkü insan kişiliğinin oluşmasında belirleyici olan saldırganlık ve Hipnoz, telkin, mel iki güdü ile açıklaserbest çağrıcinsellik güdüsü sosyalleşme sürecinde bilinçaltına bastırılmıştır. şım, rüya anali- ması, toplumsal etkileri
Bilinçaltına bastırılan tatmin edilmemiş arzu ve istekler ileriki yıl- zi ve deney göz ardı etmesinden
dolayı eleştirilmiştir.
larda ruhsal problemlere yol açarlar. Bu nedenle psikoloji bilinçaltındaki nedenleri bulmalı ve tedavi etmelidir.

1. UYGULAMA
Şiddet eğilimi olan bir insanın davranışlarının nedenini tabloda özellikleri verilen
psikodinamik, biyolojik ve hümanist yaklaşımlar nasıl açıklar? Ünite sonunda verilen
cevapları okumadan önce, siz de diğer yaklaşımlardan tercih ettiklerinizin açıklamalarını aşağıya yazınız.
……………………………………………………………………………….
……………………………………………………………………………….

1.3 PSİKOLOJİNİN ÖLÇÜTLERİ VE AMAÇLARI
1.3.1 Psikolojinin Ölçütleri
Diğer bilim dallarında olduğu gibi psikoloji biliminin de bazı ölçütleri vardır. Bu ölçütler:
Gözlenebilirlik: Yalnızca çıplak gözle izlemeyi değil, gözün veya başka duyu organının yetersiz kaldığı durumda bazı teknolojik aygıtlardan yararlanmaktır. Örneğin, beynin ürettiği elektriksel dalgaları ölçmek için amplifikatörlerin kullanılması gibi.
Ölçülebilirlik: Sayısal olarak belirlene bilirliği ifade eder. Örneğin, zekâ testinden alınan puanların sayıyla belirtilmesi gibi. Gözlenebilen ve ölçülebilen olaylar(davranışlar)
iletilebilir, tekrarlanabilir ve sağlanabilir.
İletilebilirlik: Bilim insanlarının anlatmak istediğinin herkesçe aynı biçimde anlaşılması, elde ettiği sonuçları başkalarına makale, kitap, sunum vb yollarla bildirebilmesidir.
Tekrarlanabilirlik: Yapılan çalışmaların başka bilim insanlarınca farklı zamanlarda
aynı biçim ve koşullarda yinelendiğinde mümkün olduğu kadar birbirine yakın sonuç ve
gözlemler elde edilmesidir.
Sağlanabilirlik: Bilimsel araştırma sonuçlarının doğruluğunun sınanabilmesi, test
edilebilmesidir. Özellikle tekrarlanabilen araştırmaların sağlanması yapılmış olur.

İLETİLEBİLEN
GÖZLENEBİLEN
ÖLÇÜLEBİLEN

TEKRARLANABİLEN
SAĞLANABİLEN

İlk iki ölçüt incelenen olayların özellikleri iken, diğerleri araştırma sonuçları ile
ilgilidir. Bu ölçütlere uyulması, psikolojide aşağıdaki amaçlara ulaşmak için gereklidir.

17

1.3.2 Psikolojinin Amaçları
DÜŞÜNELİM

Aşırı kaygı yaşayan bir insanın davranışlarının nedenlerini araştıran bir psikoloğun bireyin bu davranışını
etkilemesi ya da yönlendirmesi mümkün müdür?
Görsel 1.4 Psikolojinin
amacı öncelikle insan davranışlarını tanımlamaktır.

Görsel 1.5 İnsan davranışlarını anlamak için o davranışın neden yapıldığının aydınlatılması gerekir

Görsel 1.6 Aynı durum karşısında her insan aynı davranışı
göstermeyebilir.

Görsel 1.7 Çocuklarda saldırgan davranışların nedenleri
bilinirse saldırganlık kontrol
edilebilir.

18

1. İnsan Davranışlarını Betimleme: Psikolojide tanımlama, ele alınan davranışın anlamını belirleme ve onu
kesinliğe kavuşturma işlemidir. Örneğin, aşırı kaygı yaşayan bir kişi karşısında psikologlar bireyin gözlenebilen ve
gözlenemeyen davranışlarını inceleyerek, kaygıya neden
olan koşulları araştırırlar. Böylece kaygının ne olduğunu
tanımlamaya çalışırlar.
2. İnsan Davranışlarını Anlama ve Açıklama: Davranışları anlamak, davranışın ortaya çıkış nedenini bulmak
ve neden-sonuç ilişkisi kurarak açıklamaktır. Örneğin,
uzun süre kaygı altında kalan insanda bedensel ve psikolojik bozukluklar görülür. Psikolog, kaygıya neden olabilecek aile, okul gibi dış etmenlerin yanında yorgunluk,
kalıtım gibi iç etmenleri araştırarak kaygının nedenlerini
anlamaya ve açıklamaya çalışır.
3. İnsan Davranışlarını Önceden Kestirebilme (Yordama): Psikoloji insan davranışlarının nedenlerini ortaya
koyduktan sonra, benzer durumlarda benzer davranışların
ortaya çıkabileceğini önceden tahmin edebilir. Örneğin,
kaygının nedenlerini anlamış ve açıklayabilmişsek hangi
koşullarda, ne zaman ortaya çıkacağını bilebiliriz. Bu da bize
kaygı gibi olumsuz durumların önlenebilmesi için çözümler
bulma olanağı sağlar.
4. İnsan Davranışlarını Etkileyebilme ve Kontrol
Etme: Bu aşamada davranışın istenen yönde gelişmesi
için ortaya çıkacak istenmeyen durumların, davranışların
kontrol edilmesi ve önlenmesi amaçlanır. Klinik psikoloji, eğitim psikolojisi gibi psikolojinin bazı uzmanlık alanları, insan davranışını etkileme ve değiştirme konusuyla
ilgilidir. Örneğin, öğrenme üzerinde etkili olan koşullar
bilinirse insanların daha kolay ve kalıcı bilgi edinmeleri
sağlanabilir ya da davranış bozukluklarına yol açabilen aşırı
kaygının nedenleri tespit edilmişse ruh sağlığını koruyucu
önlemler alınabilir. Doğayı tanımaksızın ona egemen olmak mümkün olmadığı gibi, insanı tanımadan da davranışlarını etkilemek ya da denetlemek mümkün değildir Bu
nedenle psikolog kaygı davranışının tanımından hareketle

bireyin kaygı davranışlarının altında yatan nedenleri tespit eder ve kaygı durumunun
düzeltilmesi yönünde bazı teknikler uygulayarak koruyucu önlemler alabilir.

1.4 PSİKOLOJİ ARAŞTIRMALARINDA UYGULANAN
YÖNTEM VE TEKNİKLER
Stanford Üniversitesinden psikolog Walter Mischel’in (yuva çocuklarına uyguladığı
“lokum testi” çalışmasını okuduktan sonra düşünme kutusundaki soruyu cevaplayınız.
Duygulara ve dürtülere karşı koyabilme ve onları geciktirebilme becerisini
ölçmek için yapılan çalışmada, 4 yaşındaki anaokulu çocuklarına hoşlarına gidebilecek lezzette lokumlar sunulur. Çocuklara hemen istedikleri takdirde bir tane lokum
alabilecekleri ama 15 dakika beklediklerinde ise iki tane alabilecekleri söylenir. Bir
grup çocuk öğretmen odadan çıkar çıkmaz lokumu alırken, diğer bir grup çocuk ise
15 dakika bekleyerek ödül olarak çift lokumu alırlar.
Bu çocuklar ergenlik çağında tekrar izlendiklerinde iki grup arasında sosyal ve duygusal farklılıklar olduğu saptanmıştır. Lokum almayı yani doyumu erteleyebilen çocukların hayattaki zorluklarla daha iyi mücadele eden, özgüveni yüksek, çevresine güven
veren, inisiyatif kullanabilen, mantıklı davranan gençler oldukları görülürken; lokumu
hemen kapan çocukların ise kararsız, doyumsuz, inatçı, kıskanç, sinirli, insanlara zor
güvenen, her şeyden şikâyetçi, kilo sorunları olan gençler oldukları görülmüştür.
Otokontrolde Ustalaşmak, Walter Mischel
DÜŞÜNELİM

“Hedef uğruna dürtüleri erteleme becerisinin başarı üzerindeki etkisi” nin araştırıldığı bu çalışmada tek bir araştırma yöntemi kullanmak yeterli midir, yoksa birkaç
yöntem bir arada kullanma gerekebilir mi?
Bilimlerin amacı, olguları betimlemek, açıklamak ve yasalara ulaşmaktır.
Bu amaca erişmek için izledikleri sistemli düzenli her türlü araştırma tekniğine yöntem denir.
Genel olarak bilimlerin kullandıkları yöntemler; tümevarım, tümdengelim ve analojidir. Tüm bilimlerdeki
yöntemler bu üç yönteme dayanır ancak
her bilimin kendine özgü bir konusu
olduğundan bilimler konularına uygun
yöntemleri geliştirmişlerdir. Psikoloji de
gerek diğer bilimlerin yöntem ve tekniklerinden yararlanarak, gerekse kendine
özgü yöntem ve teknikler kullanarak,
konusunu bilimsel bir şekilde inceler.
Bu yöntemler şunlardır:

Tümevarım(endüksiyon): Çok sayıda
gözlem ve deney sonucundan genel ilkelere varmak. Bilimlerin elde ettiği kanun ve prensipler bu yolla elde edilir.
Tümdengelim(dedüksiyon): Deney ve
gözlemler sonucunda elde edilmiş genel
bir ilkeyi tek tek olaylara uygulamak.
Bilimler bu yöntemle genellemelerden
yararlanarak olayları açıklar.
Analoji(benzetme): İki olgu ya da olay
arasındaki benzerlikten yola çıkarak
onların başka bakımlardan da benzer
olacaklarını öne süren çıkarsamadır. Bilimler bu yöntemle olgular arasındaki
benzerlikten yola çıkarak birinde olan
özelliğin diğerinde de olabileceğini öngörürler.

19

1.4.1 Betimleyici Ve Tanımlayıcı Yöntemler
Araştırma konusu olan olay, nesne ya da durumun
özelliklerini tasvir etmek ve tanımlama amacına dayanır.
Türleri: gözlem, anket, test, olay incelemesi, görüşmedir.
1) Gözlem: Psikolojide üç türlü gözlem kullanılmaktadır:

Görsel 1.8 J. Piaget hayatının
50 yılını çocukları gözleyerek,
nasıl düşündükleri ve problemleri nasıl çözdükleri üzerinde çalışarak geçirmiştir.

Görsel 1.9 Sistematik gözlemle
kısa sürede daha kesin bilgiler
elde edilir.

Görsel 1.10 Anket fazla esneklik gerektirmeyen sınırlı bilgilerle yetinilen araştırmalar için
uygundur.

20

a) İç Gözlem (içe bakış): Bir uyarıcının etkisiyle bireyin yaşadığı duyguları kendi kendini gözlemleyip elde
ettiği bilgileri araştırmacıya aktarmasıdır. Örneğin, kişiliğin incelenmesinde önemli bir yeri olan ‘kendi kendini
değerlendirme soru cetvelleri’ iç gözlemin bir türüdür. Bu
yöntem objektif olmadığı için eleştirilse de tümüyle terk
edilmemiştir.
b) Doğal Gözlem: İncelenen olayların kendi doğal ortamında, müdahalede bulunulmadan ve gözlem yapılan
kişilerin haberi olmaksızın gözlemlenmesidir. Gözlem
doğal koşullarda gerçekleştiği için gözlenen olayın tekrarlanması mümkün değildir. Örneğin, gruba uyum veya
uyumsuzluk davranışlarının belirlenmesi amacıyla anaokulunun bahçesinde oyun oynayan çocukların gözlemlenmesi ya da lokum testi çalışmasında gelişim dönemleri boyunca davranışlarının doğal ortamda takip edilmesi
gibi.
c) Sistematik Gözlem: Araştırmacının belirli teknikleri kullandığı, olayların yeri, zamanı ve koşullarının gözlemci tarafından önceden hazırlandığı gözlem biçimidir.
Bireylerin davranışlarının belli yönlendirmeler yapılarak
izlendiği bu yöntemde araştırmacı görüşme ve gözlem
çizelgeleri hazırlayabilir, soru kağıtları ve test gibi araçlardan yararlanabilir. Ses kasedi, video gibi aletlerle kayıt
yapabilir. Gözlenen gözlendiğinin farkındadır. Sistematik
gözlemde koşullar, araştırmacı tarafından oluşturulduğu
için tekrarlanabilir ve ayrıntılı şekilde gözlem yapılabilir.
2) Anket(tarama) Yöntemi: Belli kişilerin ya da grupların bir konu üzerindeki duygu, düşünce ve deneyimlerini anlamak için belli bir plana göre hazırlanmış olan soru
listeleridir. Geçerliliği ve güvenilirliği düşük olmasına
rağmen kolay, ucuz oluşu ve çok sayıda kişiye ulaşma imkânı sağlaması açısından en çok kullanılan tekniklerden
biridir. Bu yöntemde en önemli nokta örneklem seçimidir.

Örneklem: Belli bir evrenden belli kurallara göre seçilmiş ve seçildiği evreni temsil
yeteneği yeterli kabul edilen küçük kümedir. Örneğin, üniversitelerle ilgili bir araştırma yapılması düşünüldüğünde Türkiye’deki tüm üniversitelerin araştırılması mümkün
olmadığından sadece belli sayıda okul seçilerek araştırma yapılır. Araştırma sonucu
tüm üniversitelere genellenir.
3) Görüşme: Bireyin kişiliği hakkında bilgi sahibi olmak amacıyla uygulanan ve bireyin düşünce, duygu, davranış ve tutumlarını saptamak amacıyla yüz yüze konuşmaya
dayalı olan yöntemdir. İş konulu görüşmelerde bireyin kişiliğinin işe ve iş ortamına uygunluk derecesi saptanmaya çalışılırken, danışma amaçlı görüşmeler psikolojik problemlerin çözümü için uygulanır. Bu yöntem, görüşmeyi yapan kişiye dayandığından oldukça
öznel bir yöntemdir. Güvenilir bir görüşme için görüşmeci alanında uzman olmalıdır.
Görüşülen kişinin yanlış cevaplar verme ihtimaline karşı önceden tedbir alınır.
4) Vak’a İncelemesi (Olay İncelemesi): Bazı durumlarda insan davranışını tanımlamak pek kolay olmaz. Olayın derinine inmek gerekir. Geçmiş yaşamının ve çevrenin
davranışlara nasıl etkide bulunduğunu öğrenmek amacıyla bireyin biyografisinin (hayat
hikâyesinin) çıkarılmasına dayalı olan bu yöntem daha çok klinik psikolojide kullanılmaktadır.
5) Test: Birden fazla insanın davranışlarını karşılaştırmak amacıyla uygulanan sistematik ölçme tekniğidir. Dikkat ve bellek gibi zihinsel süreçler, zekâ gibi yetenekler, kişilik
özellikleri, tutumlar, ilgiler test veya ölçek adı verilen ölçme araçları ile ölçülür.

1.4.2 Korelasyonel Yöntem (İlişkisel Çalışma)
Bu yöntemin amacı değişkenler arası ilişkinin açıklanmasına yardımcı olmak, benzer
sonuçları önceden tahmin etmek yani öngörüde bulunmaktır.
İki ya da daha fazla değişken arasında bir ilişki
olup olmadığını, varsa ne tür bir ilişki ve ne kadar güçlü bir ilişki olduğunu göstermeye yarayan
bir yöntemdir. Korelasyonel yöntem ilgilendiğimiz kavramları deneysel olarak yönlendiremeyeceğimiz durumlarda kullanılır. Örneğin, gelir
dağılımındaki eşitsizliğin bir toplumun fertleri
arasındaki ilişkileri nasıl etkilediğini araştıran
bir psikoloğun gelir dağılımına müdahale etmesi
imkânsızdır. Bu nedenle söz konusu yöntem bize
sadece iki değişkenin ilişki gücünü bildirir, nedensellik (neden- sonuç) bildirmez. Konumuzun
başında verdiğimiz “lokum testi” çalışmasında
da dürtü kontrolü ile başarı arasında ne tür bir
ilişki olduğu araştırılmıştır.

Görsel1.11 Korelasyon iki cins veri
arasındaki karşılıklı ilişkidir.

21

Değişken deyince bir araştırmada veya deneyde farklı değerler alabilen herhangi bir
özellik, davranış, olgu, gözlem ya da durum (yaş, cinsiyet, boy, kilo, eğitim düzeyi gibi) anlaşılır. Örneğin, şişman olmakla neşeli olmak arasında bir bağıntı var mıdır? Okulda alınan
üstün notlar zekâ derecesine bağlı mıdır? gibi soruların cevaplandırılmasında korelasyon
kullanılır. Bu yöntem istatistiksel bir ifade (korelasyon katsayısı) ile belirlenir. İki değişken
arasındaki ilişkinin gücü ve yönünü gösteren istatistiksel değer +1 ile-1 arasında derecelendirilir. Elde edilen değerin -1’e yakın olması, bu değişkenler arasında çok güçlü bir negatif
doğrusal ilişki olduğuna,+1’e yakın olması da çok güçlü pozitif doğrusal ilişki olduğuna
işaret eder. Değerin O(sıfır) olması, değişkenler arasında hiçbir ilişki olmadığını gösterir.
Korelasyonel ilişki üçe ayrılır:
a) Bir değişkendeki artış ya da azalış diğer değişkende de artışa veya azalışa sebep oluyorsa bu iki değişken arasında pozitif (olumlu) korelasyon vardır. 0 ile +1 arasında değer
alır. Örneğin, reklam harcamaları ile satış miktarı arasında böyle doğru orantılı bir ilişki
vardır. Dürtü kontrolünün artması ile başarının da artması gibi.
b) Eğer bir değişken artarken diğeri azalıyor ya da biri azalırken diğeri artıyorsa aralarında negatif (olumsuz) korelasyon vardır. 0 ile -1 arasında değer alır. Örneğin, kilo
alımı arttıkça koşulabilen mesafe arasında ters orantılı bir ilişki vardır.
c) Değişkenler arasında hiçbir ilişki yoksa nötr korelasyon adını alır. Örneğin, yetenek ile karakter arasında hiçbir ilişki yoktur.

1.4.3 Deneysel Yöntem
Bir değişkenin diğer bir değişken üzerindeki etkisinin araştırılarak bir varsayımın
(hipotezin)sınandığı yöntemdir. Korelasyonel çalışmalar nedensellik ilişkisi ifade etmezken, deneysel çalışmalar neden-sonuç bağı kurma ve açıklama amacıyla yapılır.
Deneysel yöntemlerde kullanılan başlıca değişkenler şunlardır:
• Bağımsız Değişken(Neden): İncelenen olayda araştırmacının seçtiği, olayda etkisi
araştırılan etkendir.
• Bağımlı Değişken(Sonuç): Bağımsız değişkenin etkisine bağlı olarak ortaya çıkan
durumdur.
Psikolojideki deneysel araştırmalarda genellikle birbiri ile eşleştirilmiş 2 grup ele alınır. Bunlar deney ve kontrol grubudur:
• Deney Grubu: Koşulların değiştirildiği ve bağımsız değişkenin uygulandığı (deneyin yapıldığı)gruptur.
• Kontrol Grubu: Koşullarına müdahale edilmeyen ve deney grubu ile karşılaştırma
yapmak amacıyla oluşturulan gruptur.

22

Örneğin, “düzenli yapılan tekrar öğrenmeyi artırır” öngörüsünün (varsayımının) deney hipotezi olarak ele alındığı bir çalışmada her bakımdan birbirine denk (yaş, zekâ,
ekonomik durum gibi) iki grup alınır. Deney grubuna tekrar yaptırılırken, kontrol grubuna yaptırılmaz. Bir aylık süre sonunda iki gruba da aynı soruların olduğu bir sınav
yapılır ve birinci grubun daha başarılı olduğu görülür. Bu deneyde etkisi araştırılan tekrar deneyin bağımsız değişkeni, bağımsız değişkene bağlı olarak ortaya çıkan sonuç yani
öğrenme ise bağımlı değişkendir. Tekrar ve öğrenme değişkenleri arasındaki çalışmanın
başlangıcında öngörülen neden sonuç ilişkisi böylece ispatlanmış olur.
Psikoloji araştırmalarında her zaman tek yöntem kullanılması yeterli olmayabilir.
Lokum testi çalışmasında olduğu gibi bazen birkaç yöntemi (doğal gözlem, korelasyonel
yöntem, sistematik gözlem gibi) aynı anda kullanmak gerekebilir.

2. UYGULAMA
Aşağıdaverilen araştırmalarda hangi psikoloji araştırma yönteminin uygulanması gerektiğini boş bırakılan yerlere yazınız.
a. Üniversite öğrencilerinin hangi konulara ilgi duydukları ile ilgili yapılacak bir araştırmada………………yöntemine başvurulur.
b. Psikolojik araştırmalarda ses ve görüntü alma araçları ……………….de kullanılır.
c……………. tekniğinde hastanın aile tarihçesi, kardeş sayısı, akademik başarısı, geçirdiği hastalıklar araştırılır.
d. “Sosyo-ekonomik düzey” ile “eğitim başarısı” arasında bir bağıntının araştırılması…………..yöntemi ile olur.

1.5 PSİKOLOJİDE ETİK KURALLAR
DÜŞÜNELİM

Kendinizi üzerinde deney yapılan bir varlık yerine koyun. Size nelerin yapılmasını
istemezdiniz?
Hangi eylemin doğru ve iyi olduğunu, hangilerinin yanlış ve kötü olduğunu irdeleyen
etiğin (ahlakın), bilim insanlarının eylemlerini de konu edinmesine bilim etiği denir.
Türk psikologları derneğinin 2004 yılında kabul ettiği etik yönetmeliği, araştırma sırasında izlenmesi gereken temel ilkeleri belirtir. Bunlardan ilki, deneğin araştırma sırasında ya da sonunda fiziksel bir zarara ya da sakatlığa uğraması etik olarak doğru değildir.
İkincisi, denek bilgilendirilmeli ve rızası alınmalıdır. Katılımcılar araştırmadan istedikleri
zaman çıkabilmelidir. Katılımcılara araştırmanın sonunda araştırma hakkında bilgi edinme imkânı verilmelidir. Son olarak da deneklerin gizlilik hakkıdır. Yani kişi hakkında
elde edilen bilgiler saklı tutulmalı ve deneğin rızası olmadan başkalarına verilmemelidir.

23

1.6 PSİKOLOJİNİN ALT DALLARI
DENEYSEL ALT DALLARI

UYGULAMALI ALT DALLARI DİĞER ALT DALLAR

Daha çok akademik
araştırmaları içerir. Bilimsel
amaç esastır. Davranışın
temellerini bulma ve anlama
gibi konularla ilgilenir.

Akademik çalışmalarla elde
Psikolojinin birçok
edilen bilgilerin, sorunların tes- boyutunun çeşitli alanpit ve çözümünde uygulamaya
larda kullanılmasıyla
konmasıyla ilgilenir
ilgilenir.

1) Deneysel Psikoloji
2) Bilişsel Psikoloji
3) Gelişim Psikolojisi
4) Sosyal Psikoloji
5) Kişilik Psikolojisi

1) Klinik Psikoloji
2) Endüstri Psikolojisi
3) Eğitim Psikolojisi
4) Psikolojik Danışma ve
Rehberlik Psikolojisi
5) Sağlık Psikolojisi

1)Adli Psikoloji
2)Çevresel Psikoloji
3)Din Psikolojisi
4)Spor Psikolojisi
5)Trafik Psikolojisi

1.6.1 Deneysel Alt Dallar

Görsel 1.12 Deneysel psikolojiye
akademik psikoloji de denilmektedir.

Görsel 1.13 İnsan diğer canlılardan
farklı olarak bilişsel işlevlerini yoğun
biçimde kullanan varlıktır.

24

1) Deneysel Psikoloji: Psikolojinin bu dalı
öğrenme, bellek, güdü, duygu ve davranışın fizyolojik temelleri üzerinde laboratuvar çalışmaları yapar. Organizmanın anatomik yapısının, sinir sistemi, salgı bezleri gibi fizyolojik olayların
davranışlarla olan ilişkisini deneysel çalışmalara
dayalı olarak saptamaya çalışır. Yasal ve ahlaksal
sorunlar nedeniyle deneysel psikologlar hayvanlar üzerinde araştırma yaparlar. Deneyler ile değişik çevre koşullarının davranışı nasıl etkilediği
araştırmalar ile bulunmaya çalışılır.
2) Bilişsel psikoloji: Dikkat, düşünme, bellek,
algılama, öğrenme gibi zihinsel süreçlerle ilgilenir. Bu süreçleri gözlemlenebilen tepki ve davranışlar üzerinden anlamaya çalışırlar. Örneğin,
illüzyon içeren resimlere baktığımızda, her seferinde aynı resme bakıyor olmamıza rağmen aynı
görüntüyü algılayamamamız, beynimizin algılama esnasında uyaranları nasıl zihinsel olarak
değiştirebildiğine işaret eder. Biliş-beyin ilişkisinin incelendiği biyopsikoloji, beyindeki hasar ve
bozuklukların araştırıldığı nöropsikoloji gibi alt
dalları vardır.

3) Gelişim Psikolojisi: Bireyin doğumdan ölümüne kadar yaşa bağlı fiziksel ve zihinsel süreç ve
davranış değişikliklerini inceler. Doğumdan ileri
yaşlara kadar insanların zihinsel yetilerinin hangi
sebeplerle ne şekilde değiştiğini ve bu değişimlerin
nasıl sonuçlara yol açtığını anlamaya çalışırlar. Kendi içerisinde bebeklik, çocukluk, ergenlik, yetişkinlik ve yaşlılık olmak üzere bazı alt dallara ayrılır.
Gelişim psikologları özellikle çocukluk dönemi ve
bu dönemdeki deneyimlerin kişinin erişkin hayatına
etkileri ile ilgilenirler. Örneğin, bebeklik döneminde anne ile çocuk arasındaki bağlanmanın, çocuğun
erişkin olduktan sonraki ilişkilerine nasıl yansıdığı
gibi konularda sorular sorar ve araştırmalar yaparlar.
4) Sosyal Psikoloji: Sosyal bir varlık olan insanın
davranışları üzerinde toplumun etkisini ve insanın
grup içindeki davranışlarını inceler. Grupların insanların tutum ve davranışlarına etkisinden, önyargı, ikna, propaganda, kamuoyu, moda, liderlik, algı
operasyonu, itaat gibi konular sosyal psikolojinin inceleme alanındadır.
5) Kişilik Psikolojisi: Kişilik gelişimi, benlik algısı, öz saygı, kişilik gelişiminde rol oynayan faktörler
gibi konuları araştırır. İnsanların karakter özelliklerini anlayabilmek için geliştirdikleri kişilik testleri ile her bir bireyin dışadönüklük, yeniliğe açıklık,
duygusallık gibi kişilik özelliklerine ne düzeyde sahip olduğunun anlaşılmasını amaç edinir. Bu kişilik özelliklerinin başkalarına önyargıyla yaklaşma,
stresle baş edebilme, depresyon riski gibi pek çok
konuyla ilişkisini inceler.

Görsel 1.14 Bireyin kronolojik
yaşı ile davranışları arasında
ilişki vardır.

Algı Operasyonu:
Yanıltıcı bilgi, söz ve semboller aracılığı ile hedef kitleyi
etkilemek, yönlendirmek ve
önceden belirlenmiş amaca
hizmet ettirme yoluyla toplumların algılarının, motivasyonlarının duygularının
etki altına alınmasıdır.

1.6.2 Uygulamalı Alt Dalları
1) Klinik Psikoloji: Psikolojinin tıpta uygulanması sonucu ortaya çıkan bu alan davranış bozukluklarını tanıma, tedavi etme ve nedenlerini bilimsel
olarak araştırmayı konu edinir. Hayal kırıklığı, stres,
mesleki başarısızlık gibi etkenlerin neden olduğu

Görsel 1.15 Psikoloji tıbbın en
büyük yardımcısıdır.

25

Serbest çağrışım: Psikolojik tedavilerde kullanılan
ve hastadan mantıklı veya
birbiriyle ilişkili olup olmadığına bakmaksızın aklına
gelen her şeyi söylemesinin
istendiği, bu yolla kurulacak diyalog yardımıyla hastalığın teşhis edilmeye çalışıldığı tekniktir.

Görsel 1.16 Büyük endüstri
kuruluşlarında bir araştırma
ve mesleğe yöneltme bölümü
bulunur.

ruhsal problemleri çözümlemeyi amaçlayan psikolog ve psikiyatristler telkin, hipnoz ve serbest
çağrışım tekniklerini kullanırlar.
Psikolog, psikoloji eğitimi almış, Psikiyatrist ise
tıp eğitimi almış olup sadece anormal davranışların tedavisi ile ilgilenen kişidir.
2) Endüstri Psikolojisi (Örgütsel Psikoloji):
Ülkemizde yeni gelişmekte olan bu uygulamalı
alan, iş ortamındaki davranışlarla ilgilenir. Personel seçimi ve eğitimi, iş analizi, üretilen malların
pazarlanmasında alıcı-satıcı etkileşimi ve yapılan
reklamlar, iş verimi, işten alınan tatmin, ekip çalışması, çalışanların motivasyonu gibi konular bu
alanın sağladığı verilere dayanmaktadır.
3) Eğitim Psikolojisi: Etkin, kalıcı öğrenme ve
öğretmeyi konu edinen alandır. Hangi konunun
kime ve hangi yöntemle öğretileceğini araştıran
psikoloji dalıdır. Eğitim ortamının öğrenmeyi artıracak şekilde düzenlenmesi, öğrenme koşulları,
öğrenme teknikleri, uygun eğitim programları,
öğrencilerin okuldaki memnuniyetlerinin artırılmasıyla ilgili çalışmalar eğitim psikolojisinin başlıca konularıdır.
4) Psikolojik Danışma ve Rehberlik: Ruh sağlığı açısından normal, ancak gelişimsel ve uyum
sorunları olan bireylere hizmet veren bu alan
kendi içinde hizmet alanına göre eğitim, sağlık ve
sosyal rehberlik; problem alanına göre ise kişisel,
eğitsel ve mesleki rehberlik olarak ayrılmaktadır.

Görsel 1.17 Eğitim alanında birçok
sorunun çözümünde psikolojinin
verilerinden yararlanılır.

26

5) Sağlık Psikolojisi: Toplum sağlığını desteklemek ve sağlıksız davranışların azaltılmasını sağlamak üzerine çalışır. Zararlı madde kullanımının
azaltılmasından, düzenli sağlık kontrollerinin artırılması ve kanser, kalp krizi gibi sağlık riskleri ile
mücadeleye kadar toplum sağlığı ile ilgili çeşitli
konular sağlık psikolojisinin ilgi alanındadır.

1.6.3 Diğer Alt Dalları
Bu uygulamalı alanların yanında günümüzde gittikçe önemi artan psikoloji dalları da
vardır. Bunlar:
Yasaların yapımı ve uygulanması süreçlerinde ortaya çıkan evlat edinme, çocuk suçlular, sorgulama teknikleri, tanıklığın değerlendirilmesi gibi durumlarda psikoloji verilerinden yararlanıldığı adli psikoloji,
Gürültü, hava kirliliği gibi fiziksel çevrenin insanın zihinsel süreçlerine ve davranışlarına nasıl etki ettiğini araştıran çevresel psikoloji,
Dinlerin ve dinsel inancın insanların bilişsel süreçleriyle davranışlarını nasıl şekillendirdiği üzerinde bilimsel araştırmalar yapan din psikolojisi,
Psikolojik olgu ve ilkeleri spor alanındaki insan davranışlarına (sporcuların motivasyonu, sporun topluma etkisi gibi) uygulayan spor psikolojisidir.

1.7 İŞ ALANLARI
Psikoloji, birçok alt dalı olan bir alan olduğundan, psikologlar danışmanlıktan eğitime
ve insan kaynaklarına kadar pek çok farklı iş alanında çalışabilmektedirler.
Eğitim Kurumları: Psikologlar, ortaöğretimde dahil olmak üzere her düzeydeki eğitim öğretim kurumlarında görev alabilirler.
Sağlık Kurumları: Hastaneler, klinikler, tanı ve tedavi merkezlerinde klinik psikolog
olarak çalışabilirler.
Adli Kurumlar: Adalet Bakanlığı ve cezaevlerinde çalışabilirler.
Araştırma Merkezleri: Toplumsal araştırmaların yapıldığı merkezlerde sosyal psikolog olarak çalışabilirler.
Üniversiteler: Psikoloji alanında akademisyen olarak çalışabilirler.

1.8 PSİKOLOJİNİN DİĞER BİLİMLERLE İLİŞKİSİ
Psikoloji, insanı ve onun davranışlarını anlayabilmek ve açıklayabilmek için bazı bilimlerin bulgularından yararlanır. Psikoloji özellikle;
Sinir sistemi, duyu organları ve iç salgı bezlerinin işlevlerinin davranış üzerindeki etkilerini incelerken biyolojinin alt dalı olan fizyolojiden,
Dış uyaranlardan (ısı, ışık, ses vs)etkilenen ve kimyasal bir yapıya sahip olan organizmanın davranışlarını anlamada kimyanın bulgularından,
Ses, koku, görme, dokunma duyuları ile duyum ve algı konusunda çalışırken fizik ve
biyolojiden,

27

İlkel insan davranışları ile bugünkü insan davranışları arasındaki karşılaştırma yapmak gerektiğinde antropolojiden,
İçinde yaşanılan toplumsal çevrenin birey davranışları üzerindeki etkilerini araştırırken sosyolojiden,
Anormal davranışların teşhis ve tedavisinde tıptan özellikle nöroloji ve psikiyatriden,
İnsan ihtiyaçlarının giderilmesi konusunda geliştirilen her türlü üretim araçlarının
davranış üzerindeki etkileri incelenirken ekonomiden,
Yönetim biçimlerinin insan davranışları üzerindeki etkilerini araştırırken siyaset biliminden,
İklim ve yeryüzü şekillerinin insan davranışları üzerindeki etkisinde coğrafyadan yararlanır.

3. UYGULAMA
Aşağıda verilen açıklamalar ile bu açıklamalara uygun psikoloji dallarını eşleştiriniz.
1. İnsan davranışları üzerinde beynin, sinir sisteminin, iç salgı bezlerinin işlevlerinin etkisi vardır.

a. Sosyal Psikoloji

2. Liderlik, ne yalnızca kişilik özelliklerine bağlıdır ne de yalnızca toplumsal koşullara. Her iki
koşulun birlikte gerçekleşmesi gerekir.

b. Endüstri psikolojisi

3. Çalışanların iş doyumu, üretimde verimlilik
düzeyi, hizmet içi eğitim sonuçlarını değerlendirme, çalışma ortamında insan ilişkilerini geliştirme konuları ile ilgilenir.

c. Deneysel psikoloji

4. Sınıf ortamını etkileyen değişkenlerin değerlendirilmesi, öğrenme teknikleri, öğretim programlarının düzenlenmesi, öğretmenlerin nasıl
yetiştirileceği gibi konularla ilgilenir.

d. Klinik psikoloji

5. Davranış bozukluklarının teşhis ve tedavisi

28

e. Eğitim psikolojisi

				

NELER ÖĞRENDİK?

Psikolojinin konusunu ve bir bilim dalı olma sürecini öğrendik.
Psikoloji, konuşmak, hareket etmek gibi gözle görülebilir davranışların yanında,
duygu, rüya, algı, motivasyon, tutum gibi doğrudan gözlenemeyen ama dolaylı olarak
ölçülebilen davranışları da inceleyen sistematik, nesnel, doğrulanabilir ve genellenebilir
bir bilim dalıdır.
Psikolojinin kökenleri Antik Yunan filozoflarına kadar uzanır. Ancak psikolojinin
başlı başına bir bilim dalı olarak kurulması 19. yüzyıl ortalarında olmuştur. Bilimsel
psikolojinin doğuşu ile birlikte farklı yaklaşımlar ortaya çıkmıştır. Her bir yaklaşım
bireylerin neden belirli bir biçimde davrandıklarına ilişkin farklı açıklamalar getirir.
Örneğin, saldırganlık davranışının nedenini yapısalcılar içsel duygularla, davranışçılar
çevresel uyarıcılar ile, psikanalistler bilinçaltı ile, bilişselciler insan beynindeki süreçlerle, biyolojik yaklaşımı savunanlar sinir sistemi ve hormonlarla açıklarken, bütüncül
yaklaşımı savunanlar ise saldırganlık davranışının tek başına değil diğer davranışlarla
bir bütün olarak ele alınması gerektiğine vurgu yaparlar.
Psikoloji biliminin ölçütleri ve amaçlarını öğrendik.
Pozitif bir bilim olarak psikoloji biliminin konuları deney, gözlem ve ölçüm yapılabilen konulardır. Gözlenebildiği ve ölçülebildiği için farklı zaman dilimlerinde hem
tekrarlanabilir hem de doğrulanabilir. Bu ölçütlere uyulması psikolojinin betimleme,
açıklama, yordama ve kontrol amaçlarını gerçekleştirmesini sağlar.
Psikoloji araştırmalarında kullanılan yöntem ve teknikler öğrendik.
Araştırma konusu olan olay, nesne ya da durumun özelliklerini tasvir etmek ve tanımlama amacına dayalı olarak gözlem, test, anket, görüşme ve olay incelemesi yöntemleri,
Değişkenler arası ilişkinin açıklanmasına yardımcı olmak ve benzer sonuçları önceden tahmin etmek amacı ile korelasyonel yöntemi,
Değişkenler arası neden-sonuç bağı kurma ve açıklamak için de deney yöntemi kullanılır.

29

Psikolojinin alt dalları ve diğer bilim dalları ile ilişkisini öğrendik.
Psikolojinin dalları iki gruba ayrılır:
1) Bilim için bilme amacını taşıyan, uygulamalı bilim alt dallarına teorik alt yapı sağlayarak yol gösteren deneysel alt dallar (bilişsel, sosyal, deneysel, gelişim, kişilik psikolojisi gibi )
2) Amacı temel bilim alanlarındaki araştırmalardan elde edilen verilerin, sorunların tespiti ve çözümünde uygulamaya konması olan uygulamalı alt dalları (klinik, eğitim, endüstri, sağlık, danışmanlık psikolojisi gibi)
Psikoloji bir yandan organizmanın davranışlarının biyolojik temellerini anlayabilmek için biyolojiyle etkileşimde bulunurken, öte yandan sosyal uyarıcıların
davranışları nasıl etkilediğini incelerken sosyoloji, antropoloji, ekonomi gibi sosyal
bilimlerle iletişimde bulunur.

30

BİLGİ KUTUSU
RAZİ (865-925): Ruhsal kökenli bedensel hastalıklar(psikosomatik) konusuna
dikkati çekerek, telkinin tedavi yöntemi olarak önemine işaret etmiş, tıp tarihinde
ilk defa hayvanları deneylerinde kobay olarak kullanmıştır.
EL-KİNDİ (801-873): Psikofizyoloji dalının ilk temsilcisidir. Uyku ve rüyalar
üzerinde eserler yazmış “Felsefe-i Ula” adlı eserinde depresyonla başa çıkmada bilişsel stratejilere yer vermiştir.
GAZALİ (1058-1111): Bireydeki psikolojik fenomenlerin benlikten kaynaklandığını savunmuş; kalp, ruh, arzu ve zihin olmak üzere 4 kavram kullanarak benliğin doğasını açıklamış, modern psikolojinin temel konularını (motivasyon, duygu,
psikopatoloji gibi) araştırmıştır.
MUZAFFER ŞERİF (1906-1988): Dünyada sosyal psikolojinin akademik bir
disiplin olmasında öncülük eden kişilerdendir. Onun “davranış, çevreden bağımsız
olarak açıklanamaz ve açıklansa da anlamlı değildir” düşüncesi sosyal psikolojinin,
klinik psikolojinin, gelişim psikolojisinin ve bilişsel psikolojinin temelini oluşturmuştur.
MAZHAR OSMAN USMAN (1884-1961): Türkiye’de ilk modern ruh sağlığı
merkezini (Bakırköy Ruh ve Sinir Hastalıkları Hastanesi ) kuran Türk bilim insanıdır. Türkiye’de ilk kez nöro-patoloji, deneysel psikoloji laboratuvarları oluşturulmasında önemli rol oynamıştır.
İBN-İ SİNA (980-1037): Buhara’da doğan ve elli yedi yaşlarında Hemedan’da
vefat eden, başta “El-Kanûn fi’t-Tıb” olmak üzere yüz elliden fazla eser bırakan,
İslâm tarihinin en büyük tıp bilgini ve meşhur filozofudur. Ortaçağ Avrupa’sında
“Avicenna” ismi ile ün kazanmıştır. Bugünkü modern psikiyatrinin kurucusu olan
İbn-i Sina akıl hastalarının meşguliyet, şok, telkin, müzik ve ilaçla tedavi edilebileceğini savunmuştur. İbn-i Sina’nın (980-1037), hasta bir genci nasıl teşhis ve tedavi
ettiğine dair garip ve ilginç bir hikâyesi vardır.

31

OKUMA PARÇASI
BİREY ÜZERİNDE PSİKOLOJİNİN YARARLARI
Psikoloji biliminin kavram ve süreçlerini bilen kişiler, kendi davranışları üzerinde daha düzenli gözlemler yapabilirler. Psikolojinin yöntemleri ve içeriği konusunda
bilgisini geliştirmiş bir birey, kendi davranışına ön yargılar, kalıplaşmış gelenekler ve
görenekler çerçevesinde değil, bilimsel bir yaklaşım içinde bakabilir. Örneğin, “Kızını
dövmeyen dizini döver.” sözünü yeniden ve daha bilimsel biçimde gözden geçirir.
Psikoloji bilmeyen kişinin, toplumumuzda sık sık rastladığımız kalıplaşmış cevapların arkasına sığınarak çözümler aramaktan öte başka bir seçeneği yoktur. Bilimsel psikoloji açısından insan davranışına bakabilen kimse, daha bilimsel, gerçekliği denenmiş
kavramlar aracılığı ile, insan sorunlarına yaklaşım tavrı geliştirir. Örneğin, küçüklüğümden beri sık sık duyduğum bir söz, bireyin tatlı ve yağlı yemesiyle ilgilidir:
“Ye tatlıyı içme suyu, yanarsa yansın;

Ye yağlıyı iç suyu, donarsa donsun1”

Benim yakın çocukluk çevremde, bu söze dayanarak yeme içmesini düzenlemiş
kimseler bilirim.
Bilimsel tutum içindeki bir kimsenin, bu sözü hemen soruşturacağını ve bu sözün
geçerli olup olmadığını araştırmadan körü körüne inanmayacağını bekleriz. Gıda olarak
alınan tatlı ve yağlının, kişinin bedensel sağlığı yanında, bireyin duygu ve düşüncelerini
de nasıl etkilediği konusunda yapılan araştırmalar, ilginç sonuçlar vermiştir. Bu araştırmalar, tatlının birçok kimsede karamsarlık ve çöküntü duygusu yarattığını gösteriyor.
Araştırma sonuçlarından haberdar olan birey, yemekten sonra çöken ani karamsarlığın nedenini, yediği baklavada arayabilir ve o anda daha olumlu bir davranışa yönelerek, karşılaştığı biyokimyasal zeminli bir duygusal çöküntüye kendini kaptırıp koyuvermez. Bu örnekler, bireyin yaşamının her yönüyle ilgili olarak çoğaltılabilir.
Sonuç olarak şunu söyleyebiliriz: Psikolojinin temel kavramlarını ve süreçlerini bilen
birey, kendi duygu, düşünce ve davranışlarının altında yatan nedenleri daha iyi anlayabilir.
Psikoloji biliminin içeriğini bilen birey, kendi davranış, düşünce ve duygularıyla
ilgili bir bilinçlenme düzeyine ulaşır. Bilinçlenme düzeyine ulaşan kimse, yaşamının değişik yönlerini tam anlamıyla yaşayabilme olanağına kavuşur. Daha iyi bir
baba veya anne, daha yakın ve doyurucu bir eş olur; mesleğini bir öğretmen, doktor,
subay, müdür vb. olarak daha etkin bir biçimde uygular.
İnsan ve Davranışı, Doğan Cüceloğlu

32

UYGULAMA CEVAPLARI

1.UYGULAMA
Psikodinamik ekol, şiddet eğiliminin bilinçaltına bastırılan duygu, arzu ve isteklerden, çözülmemiş çelişkilerden kaynaklandığını, bu nedenle de bireyin erken
çocukluk döneminin araştırılarak çözüme ulaşılabileceğini savunur. Bunun için hipnoz, terapi gibi yöntemleri önerir.
Hümanist ekol, insanın fizyolojik, toplumsal ve psikolojik ihtiyaçlarının karşılanmamasının benlik kavramı üzerinde oluşturduğu etkinin şiddete yol açacağını
savunur. Empati kurarak davranışların düzelebileceğini önerir.
Biyolojik ekol ise beyinde duygu kontrolü ile ilgili bölgede ya da sinir sisteminde
bir sorun olabileceği öngörüsünden hareketle biyokimyasal faktörler ve hormonların etkisi ile şiddet davranışını açıklar ve deney yapmanın doğru olduğunu savunur.

2. UYGULAMA
a. Anket
b. Sistematik gözlem
c. Vak’a incelemesi
d. Korelasyonel yöntem

3. UYGULAMA
1-c
2-a
3-b
4-e
5-d

33

1. ÜNİTE ÖLÇME VE DEĞERLENDİRME SORULARI
1. Aşağıdaki ölçütlerden hangisi araştırma sonuçları ile ilgili değildir?
A) İletilebilirlik

		

B) Tekrarlana bilirlik

C) Sağlanabilirlik

		

D) Gözlenebilirlik

2. Propaganda, liderlik, moda, algı operasyonu gibi birey-grup etkileşimini
ortaya koyma psikolojinin hangi dalını ilgilenir?
A) Deneysel Psikolojinin

C) Sosyal Psikolojinin 		

B) Gelişim Psikolojisinin 		

D) Eğitim Psikolojisinin

3. Psikoloji bilimi için aşağıdakilerden hangisi söylenemez?
A) Gözlenebilen davranışlarla ilgilendiği 			
B) Nesnel ölçümlere dayandığı

			

							

C) Ruh göçünün olanaklı olup olmadığı ile ilgilendiği 				
D) Pozitif bir bilim olduğu
4. Amacı insan davranışlarını incelemek olan psikolojinin günümüzdeki
insanların davranışlarını daha iyi anlayabilmek için ilk çağlarda yaşayan
insan davranışlarını da bilmek zorundadır. Bu amaca ulaşabilmek için
psikoloji öncelikle hangi bilim dalı ile ilişki kurmak zorundadır?
A) Tarih

B) Antropoloji

D) Hukuk

C) Sosyoloji

5.Bireyin bir olay ya da konu hakkında kendi kendisini gözlemleyerek, 		
duygu ve düşüncelerini araştırmacıya aktarması şeklinde gerçekleşen 		
araştırma tekniği aşağıdakilerden hangisidir?
A) İç gözlem

B) Görüşme

C) Anket

D) İlişkisel yöntem

6. Düzenli beslenme (d.b) ve sağlıklı yaşam(s.y) arasındaki ilişkiyi aşağıdaki
grafiklerden hangisi ifade eder?
A)
(d.b)

B)
(d.b)

(s.y)

34

C)
(d.b)

(s.y)

D)
(d.b)

(s.y)

(s.y)

7. Düzenli yapılan tekrarın öğrenme üzerindeki etkisinin araştırıldığı bir
çalışmada bağımlı değişken hangisidir?
A) Ortam

C) Tekrar

B) Çalışma

D) Öğrenme

8. Birçok deney ve gözlem sonucu depresyon ile genetik yapı, sosyal destek
azlığı, negatif düşünceler gibi faktörler arasındaki ilişkinin neden sonuç
bağı ile çözümlenmesi psikolojinin hangi amacını ifade eder?
A) Açıklamak
B) Betimlemek
C) Kontrol etmek
D) Tahminde bulunmak
9. ‘‘Duyduğumuz bir acı bütün bedenimizi etkiler. Yüzümüz gerilir,
gözlerimiz kısılır, kaslarımız gerilir. Bundan dolayı psikoloji bir davranışı
incelerken bütünü göz önünde bulundurmalıdır’’ görüşü hangi yaklaşıma ait olabilir?
A) İşlevselci yaklaşım
B) Bütüncül yaklaşım
C) Yapısalcı yaklaşım
D) Davranışçı yaklaşım
10. Aşağıdakilerden hangisi psikolojinin inceleme alanına girmez?
A) Zihinsel süreçlerin davranışa etkisi
B) Ruh sağlığı
C) İnsanın genetik yapısı
D) İnsanın duygusal gelişimi

35

2.

ÜNİTE
PSİKOLOJİNİN TEMEL
SÜREÇLERİ
36

Hazırlık Soruları
• Aynı olaylara insanlar neden farklı tepkiler göstermektedirler?
• Neden başkalarının davranışlarını kendi davranışlarımızı değerlendirdiğimiz şekilde
yorumlamada güçlük çekeriz?
• Neden kendimizi bazen uyanık ve tetikte hissederken bazen de odaklanmakta sorun
yaşıyoruz?
• Hiç “El alem ne der?” diye bir kaygınız oldu mu?

Neler Öğreneceğiz?

Bu üniteyi tamamladığınızda;
1. Davranışların oluşum sürecinde kalıtım ve çevrenin etkisini, psikolojik, biyolojik yapı ve sü-

reçlerle davranışlar arasındaki ilişkiyi,
2. Gelişimin ne olduğunu ve gelişimin yaşam boyu (bebeklik, çocukluk, ergenlik, yetişkinlik
veyaşlılık) devam ettiğini,gelişim dönemlerinin temel özelliklerini,
3. Duyumun özellikleri ve temel duyumların bilgilerini,
4. Aşırı ve yetersiz uyarılmanın bireyin davranışı üzerindeki etkilerini,
5. Duyusal süreçlerde alışma ve duyarlılaşmanın etkilerini,
6. Algılamanın uyarıcıları anlamlandırma süreci olduğunu, algılarımızı etkileyen etkenleri, duyum ve algı arasındaki farkları,
7. Güdülenme sürecini, farklı güdülerin etkisi ile gerçekleşen davranışları, dürtü ve güdülerin
hiyerarşik yapısı ile güdülenmiş davranışın güdülenmemiş davranıştan farklarını,
8. Duygu ve duygu türleri ile duyguların davranışlarımıza etkisini,
9. Bilinç ve bilinçlilik türlerini, bilinçaltı, farklı bilinç durumları, dikkat kavramını ve dikkatin
türlerini ayırt etmeyi,
10. Sosyal psikolojinin konusunu, sosyal biliş ve sosyal etki türlerini öğreneceksiniz.

Anahtar Kelimeler

• davranış • gelişim • uyarıcı • tepki • duyum • duyum eşiği • algı • alışma
• duyarlılaşma • güdü • dürtü • duygu • bilinç • bilinçaltı • hipnoz • rüya
• meditasyon • önyargı • tutum • dikkat • şema • yükleme

37

GİRİŞ
Dünyayı anlamlandırma biçimimizin ne yaptığımız ve başkalarıyla nasıl iletişim kurduğumuz üzerinde doğrudan bir etkisi vardır. İnsanın oluşturduğu her şey, kendi algısal
süreçlerinden geçerek oluşur. Duygularımızı, istek ve ihtiyaçlarımızı tanımanın, bizi davranışta bulunmaya yönlendiren şeyin ne olduğunu bilmemizin, gelişimsel dönemin özelliklerini farkında olmanın, insanların neden belli biçimlerde hareket ettiğinin ve diğer insanlarla nasıl etkileşime geçtiğimizin cevaplarını bu ünitede vermeye çalışacağız.
Ayrıca bu ünitede sosyal psikoloji, sosyal algı, sosyal biliş, sosyal etki, tutum, önyargı gibi
konular da yer almaktadır. Bu konularla ilgili edineceğiniz bilgi, kendinizi ve çevrenizi daha
farklı görmenize yardımcı olacaktır.

2.1 DAVRANIŞLARIN OLUŞUM SÜRECİ
DÜŞÜNELİM

Aynı olay farklı kişilerde farklı tepkilere yol açmakta ya da aynı olay, aynı kişide farklı zamanlarda farklı tepkilere yol açabilmektedir. Nedeni
sizce ne olabilir?
Davranış: İnsan hayatındaki gözlenebilen, kaydedilebilen, ölçülebilen bütün etkinliklere davranış
denildiğini daha önce belirtmiştik. İşte iç ve dış çevreden gelerek organizmada davranışa sebep olan her
türlü durum, enerji değişikliği, olay ya da nesneye
uyarıcı, uyarıcılara organizma tarafından verilen
karşılığa tepki adı verilir. Örneğin, müzik uyarıcısının organizmada “tempo tutma” tepkisini, soğuk
uyarıcısının “üşüme” tepkisini ortaya çıkarması gibi.
Uyarıcıların geldiği dış çevre denilince akla insanların ve canlıların yaşamları boyunca ilişkilerini
sürdürdükleri, karşılıklı olarak etkileşimde bulundukları fiziki (iklim, tabiat şartları gibi); sosyal (aile,
iş çevresi gibi); ekonomik ve kültürel ortam (gelir
ve eğitim düzeyi gibi) gelmektedir. Bu çevrelerden
gelen ısı, ışık, ses, gürültü gibi fiziki uyarıcılar ile;
başkalarının varlığı, ödül miktarı, reklamlar, dini ve
kültürel semboller gibi sosyal uyarıcılar bireyin davranışlarını etkiler.
Davranışlar üzerinde dış çevreden gelen uyarıcıların etkisi olduğu kadar, iç çevre olarak ifade edebileceğimiz süreçlerin de organizmanın davranışları
üzerinde etkisi vardır. Bu süreçler şunlardır:

38

Görsel 2.2 Oyun oynamak
gözlemlenebilen bir davranıştır

Bilişsel süreçler

Algılama, hatırlama, dikkat, soyutlama, hayal etme, bellek gibi

Biyolojik süreçler Cinsiyet, sinir sisteminin ve beynin yapısı, genetik donanım gibi
Duyuşsal süreçler Acı, sevgi, saygı, korku, coşku, kıskançlık gibi
Psikolojik süreçler Güdülenme, içe kapanıklık, heyecan gibi
Uyarıcı Davranış ilişkisi: Bireyin bir davranışta bulunması ya da harekete geçmesi için
bir uyarıcıya gerek vardır. Örneğin, aynı uyarıcının hep aynı tepkiye yol açtığı refleks türü
davranışlarda uyarıcı ve tepkinin bilinmesi davranışların anlaşılması için yeterlidir.
• U (Kızgın ütü)

T (Elini çekme)= Refleks tipi davranışlar

Ancak insan biyolojik, psikolojik ve sosyal bir organizma olduğu için, gerek uyarıcıların
algılanması ve gerekse bunlara karşı tepkilerin doğması oldukça karmaşık bir yapı içinde
gerçekleşir. Uyarıcılar farklılık gösterebileceği gibi tepkiler de farklılık gösterebilir. Örneğin, elini çekme fiziksel bir tepki iken öğretmenin sorduğu soru karşısında öğrencinin
terlemesi, kızarması fizyolojik bir tepki; dinlediği şarkının etkisiyle gencin hayal kurması,
üzülmesi ya da sevinmesi de psikolojik bir tepkidir. Bu nedenle refleks türü davranışlarda
U-T (uyarıcı –tepki) formülü yeterli iken, yukarda bahsedilen organizmaya ait süreçler ile
uyarıcı ve tepkilerin çeşitliliği dikkate alındığında davranışları açıklamada U-T formülü
yetersiz kalmakta, bu formülün U-O-T (uyarıcı-organizma-tepki) şeklinde ifade edilmesi
gerekmektedir. Şöyle ki;
• Aynı uyarıcı farklı organizmalar üzerinde farklı türden tepkilere neden olabilir.
(Deniz)
(U)

O1

T1 (Hoşlanma)

O2

T2(Korkma)

O3

T3(Uzaklaşma)

• Farklı uyarıcılar farklı organizmalar üzerinde aynı tepkilere de yol açabilir.
U1 (Asansör)

O1

U2 (Karanlık)

O2

U3 (Akrep)

O3

T (Korkma)

39

• Farklı uyarıcılar organizma üzerinde farklı tepkilere neden olabilir.
U1 (Korku)
U 2 (Karanlık)
U3 (Film)

T 1(Beğenme)
O

T2 (Heyecanlanma)
T3 (Gülme)

2.2 DAVRANIŞIN NÖROBİYOLOJİK TEMELLERİ
DÜŞÜNELİM

Heyecanlandığımızda adrenalin salgısı artar. Buna bağlı olarak kalp atışı ve solunum
hızlanır, ağzımız kuru, avuç içi terler ve kaslarımız gerginleşir. Farketmeden sıcak
çaydanlığa dokunduğumuzda hemen elimizi çekeriz. Psikiyatrik bozuklukların tedavisinde kullanılan ilaçlar bilişsel süreçleri ve duyguları etkiler. Bu gibi durumlarda
vücudumuzda neler meydana gelmektedir?
İnsan davranışı ve zihinsel işleyişi birçok açıdan, temelinde biyolojik süreçlere dair
bilgiler olmaksızın anlaşılamaz. Sinir sistemimiz, duyu organlarımız, kaslarımız ve salgı
bezlerinden salgılanan hormonlar çevremizden haberdar olmamızı ve ona uyum göstermemizi sağlar. Olayları algılamamız, duyu organlarımızın uyaranları nasıl aldığına ve bu
duyulardan gelen bilgiyi beynin nasıl yorumladığına bağlıdır.
Ruhsal durum ve beden ilişkisi üzerinde yapılan bilimsel araştırmalar zihnin bedeni,
bedenin de zihni etkilediğini ortaya koymaktadır. Bugün düşünme, bellek, zekâ gibi karmaşık konuların hem nörofizyolojinin hem de psikolojinin alanına girmesi, psikolojik
olayların temelinde sinir sistemi yapılarının ve onların etkinliklerinin yattığını göstermektedir.
Psikolojik olayların biyolojik yanı hakkında daha ayrıntılı bir fikir sahibi olabilmek
için duyum ve tepki mekanizmalarının çalışmasını sağlayan sinir sistemi ile beynin anatomisi ve fizyolojisi hakkında bilgi edinmek gerekir.

Sinir Sistemi
Davranış üzerinde, beynin işlevlerinin ve sinir sisteminin etkilerini inceleyen psikologlar
nöropsikolog (sinir psikoloğu) olarak isimlendirilir. Nörologlar, sinir sisteminin çalışması,
hastalıkları ve tedavisi gibi konularda çalışmalar yaparken nöropsikologlar beynin ve işlevlerinin davranışlar üzerindeki etkileriyle ilgilenirler.

40

AKSON
DENTRIT

Görsel 2.3 Bir sinir hücresinin
(nöron) yapısı.

Bedendeki her türlü olaydan sorumlu olan, onları oluşturan ve denetleyen sistem sinir sistemidir. Sinir sistemi, duyum ve kas sistemlerini birbirine bağlar. Bedende çeşitli
organlar arasında işbirliğini sağlar. Organizma ve çevresi arasındaki etkileşimi düzenler.
Sinir sistemini meydana getiren hücrelere nöron denir. Bütün sinir sistemi milyonlarca
nörondan meydana gelir. Bir sinir hücresi, gövde ve gövdeye bağlı uzantılardan oluşur.
Bu uzantılardan biri olan dentritler, uyarı alıcı yapılardır. Aldıkları uyarıları sinir hücresinin gövdesine iletirler. Nöron hücresindeki diğer bir uzantı aksonlardır. Aksonlar
sinir hücresinin gövdesinde değerlendirilen uyarıları, sonlandıkları vücut hücresine
iletir. Bir nöronun herhangi bir noktadan uyarılması (kaynayan çaydanlığa dokunmak
gibi) nöronun yapısında geçici elektriksel ve kimyasal değişiklikler meydana getirir. Bu
değişikliklerin parmak ucundan beyinde ilgili bölgeye ulaşması saniyenin binde hatta
milyonda biri kadar daha kısa zamanda gerçekleşir. Beyinde uyarımın anlamlandırılması sonucunda (örneğin, sıcak olan çaydanlıktan elimizi çekme) davranış gerçekleşir.
İnsanoğlu doğumunda maksimum sayıdaki nöron hücrelerinin tümüne sahiptir.
Çocuk doğduktan sonra sinir sisteminde yeni hücre oluşmaz. Buna karşılık var olan
nöronlar gelişirler, birbirleriyle yeni bağlantılar kurarlar. Sinir sistemindeki bu gelişme,
çocuğa daha karmaşık ve daha hatasız davranışlar yapabilme olanağı verir.
Sinir sistemi iki bölüme ayrılır:
1-Merkezi sinir sistemi: Beyin, beyincik, omurilik soğanı, hipotalamus ve omurilikten meydana gelir. Bunlardan beyin, görme, işitme, öğrenme, düşünme, duygulanma
ve hareket etme gibi en karmaşık psikolojik eylemlerin merkezidir. Beyin sapının uzantısı olan omurilikte hem beyinden kaslara, hem de duyu organlarından omuriliğe ve
beyine mesaj götüren sinirler vardır. Vücudun çevresinde olup bitenleri omurilikten geçen nöronlar beyine iletir. Omurilik, refleks davranışların gerçekleşmesinde rol oynar.
2-Çevresel sinir sistemi: Duyu organlarından gelen uyarımları sinir merkezlerine;
sinir merkezlerinden verilen emirleri kas ve bezlere ulaştırır. Çevresel sinir sistemi içinde yer alan otonom sinir sistemi; İç salgı bezlerinin, düz kasların ve kalbin işleyişinden sorumludur. Bu sistem sempatik ve parasempatik olmak üzere iki bölüme ayrılır.
Sempatik sistem genelde iç organların çalışmasını hızlandırıcı yönde, parasempatik
sistem ise yavaşlatıcı yönde etkide bulunur. Bu sistemler birbirine zıt tepkiler vererek
organizmanın faaliyetlerini etkilerler. Örneğin, herhangi bir nedenle korkarak kaçmaya hazırlanan bir kişinin vücudunda sempatik sistem devreye girer. Göz bebeklerinin
büyümesi, deride terleme olması, kandaki şeker miktarının artması, kan damarlarının
genişlemesi, kalp atışının hızlanması gibi tepkiler görünür. Kişi tehlike geçip rahatladığı
zaman parasempatik sistem aynı organları ters yönde etkiler ve kişiyi normal dinlenme
haline getirir.

41

BEYİN
Sinir merkezinin en büyüğü beyindir. Beynin dış yüzeyi, beyin kabuğu (korteks) adı
verilen ince bir tabakayla kaplıdır. Bu tabaka milyarlarca sinir hücresiyle doludur. Beyin
kabuğunun istemli davranış, dil, akıl yürütme, hayal etme, duyusal bilginin duygularla
ilişkili olarak işlenmesi gibi işlevleri vardır. İki yarım küreden oluşan beyin dört loba
ayrılmıştır. Beynin bu bölümleri davranışımızın belirli özelliklerini yönetir. (Görsel 2. 4 )
Frontal Lob

Parietal lob

Akıl yürütme
Problem çözme
Karar verme
Plan yapma
Davranış engelleme
Dikkati yönlendirme
Kendini izleme
Duyguları kontrol etme
Motor beceriler

Duyuları işleme
Şekil renk doku ayrımı
Uzaysal algı
Görme algısı
Aritmetik yetenekler

Oksipital lob

Görsel bilgiyi işleme
Okuma

Serebellum

Temporal lop

Konuşma ve duyma
Uzun süreli bellek
İşitsel öğrenme
Kelimeleri yeniden düzenleme
Müzik farkındalığı
Dili anlama

Beyin sapı

İstemli hareket 			
koordinasyonu denge

Merkezi sinir sistemini düzenlemek
Kalp atışı ve kan basıncını düzenlemek
Görme ve işitme refleksleri
Uyku düzeni
Solunum ve yutma

Görsel 2.4 İnsan beyninin sol dış yandan görünümü

Beyin sapının yukarı kısmıyla ön beyin arasında yer alan limbik sistem, güdüsel ve
duygusal davranışları düzenler. Yeme, içme, besin arama ve kendini korumaya yönelik
yaşamsal davranışlar, limbik sistemin fonksiyonları arasındadır. Limbik sistemin içinde
bulunan hipotalamusun insan vücudunda iç istikrarın sağlanmasında hayati bir önemi
vardır. Tüm duyulardan gelen bilgileri alarak öfke, üzüntü, korku gibi olumsuz duygulardan sorumlu olan amigdala bölgesi ise duygusal yüz ifadelerinin anlaşılmasında rol
oynar. Amigdalası hasar gören hastalar duygusal yüz ifadelerini anlamakta zorluk çekmektedirler.
Beyin yarım kürelerinin bir arızaya uğraması zekâyı, belleği, düşünme ve istemli davranma yeteneğini yok edebilir. Tahrip edilen bölgelerle davranış arasında nasıl bir ilişki
olduğu hakkında hayvanlar üzerinde yapılan bir deneyde beyin yarım küresi çıkartılmış
bir güvercinin baktığı fakat görmediği, ağzına verilmezse önünde duran yemleri yemediği, fakat havaya atıldığı zaman uçtuğu görülmüştür. Bellek ve zekâsını kaybeden böyle
bir güvercin pek az bir süre yaşayabilir. Ameliyat sırasında beyin kabuğu hafif voltajla
uyarılmış hastalar değişik yaşantılardan söz etmişler ve uzun zamandır hatırlamadıkları
çocukluk hatıralarını dile getirmişlerdir.

42

Beynin yapısı yanında iç salgı bezleri tarafından salgılanan hormonların da davranışlar üzerinde etkisi vardır. Örneğin seratonin hormonu duygu-durum, iştah ve uykuyu düzenler. Düşük seratonin saldırgan davranışlara, dürtü kontrolünde azalmaya hatta
intihar eğilimine sebep olur. Tiroit bezinin salgısı olan tiroksin hormonu az salgılandığında uyuşukluk ve bitkinlik, çok salgılandığında ise heyecan, kaygı ve kararsızlığa yol
açmaktadır.

2.3 DAVRANIŞLARIN OLUŞUMUNDA KALITIM VE ÇEVRE FAKTÖRÜ
DÜŞÜNELİM

“Bana rastgele bir bebek verin. Soyu, yetenekleri, eğilimleri, becerileri ne olursa
olsun. Ondan istediğim insanı yetiştirmeyi garanti ederim. Bir doktor, avukat, hırsız,
tüccar ya da katil.”
John Watson bu sözüyle davranış üzerinde hangi faktöre dikkat çekmektedir? Watson’un bu görüşüne katılıyor musunuz?

Görsel 2.5 Tek yumurta ikizleri

Doğuştan Donanım:
Kalıtım yoluyla edinilmiş
özelliklere denir. Davranış için gerekli alt yapıyı,
gizil gücü sağlar.
Edinilmiş Donanım:
Yaşam boyunca kazanılan deneyimler, çevre etkisiyle kazanılan bilgi ve
alışkanlıklardır. Doğuştan getirilen gizil gücün
gerçekleşip gerçekleşmeyeceğini tayin eder.

Kalıtım ve çevrenin veya doğuştan donanım ile edinilmiş donanımın davranışları tayin etmedeki göreli katkısı
yıllarca tartışmalara yol açmıştır. Bazı bilim adamları bireye özgü kalıtımsal yapının davranışları belirlediğini iddia
ederler.
Kalıtım: Ebeveynlerin genetik özelliklerinin kuşaklar
boyu çocuklara aktarılmasıdır. Kişinin saç ve göz rengi,
boyu, kemik yapısı, yüz hatları, kan grubu gibi doğuştan
getirilen özelliklerin yanında, mizaç, heyecansal tabiat
gibi psikolojik özellikler de aileden kazanılan miraslardır.

43

Kalıtımın davranış üzerindeki etkisi, hayvan deneyleri ve tek yumurta ikizleri üzerinde yapılan araştırmalarla ortaya konmuştur. Nisan ayında doğan, annesiz yaşayan bir tarla faresi, ağustos ayında aniden yiyecek depolamaya başlar. Fare bu dönemde, soğuktan
dolayı besin bulmanın zor olacağı kışı, henüz bilmez ama besin depolar ve kışı geçireceği
bir oyuk yapar. Toprak oyuğunun kış donundan korunmak için yapıldığını da bilmez,
çünkü henüz donu ve etkisini yaşamamıştır. O halde besin deposu yapımı ve besin depolama doğuştan var olan bir davranış şeklidir.
İnsanın genetik yapısı, kromozom adı verilen ve hücre çekirdeğinde yer alan, 46 adet
gen kalıtım ünitesinden oluşur. Genlerin sayı ve yapısı bireyden bireye ve türden türe
farklılık gösterir. Yalnızca tek yumurta ikizlerinde bu genetik yapı birbirinin aynıdır. Aynı
kromozom ve genleri taşıyan, cinsiyet, beden yapısı ve ruhsal durumlar açısından birbirine benzeyen tek yumurta ikizleri gelişip büyüdükçe davranışları da aynı olmaktadır.
Yapılan araştırmalar çift yumurta ikizleri ile aynı ailede büyüyen kardeşler arasındaki
davranış benzerliği olduğunu; buna karşın evlat edinilmiş çocuklar ile evlat edinen ailenin öz çocukları arasındaki davranış farklılıklarının olduğunu göstermektedir. Bu da
davranış üzerinde kalıtımın rolünü kabul edenlerin görüşünü desteklemektedir. Günümüzde zekânın yanı sıra içe dönüklük, ciddi depresyon, nörotik kişilik, psikotik kişilik
gibi özelliklerinin de kalıtımsal yönü olduğunu gösteren çalışmalar vardır.
Çevre: Bireyin doğuştan getirdiği özelliklerin ortaya çıkmasına olanak sağlayan ya da
sınırlandıran faktörleri içermektedir. Kalıtımdan sonra davranış üzerinde etkili olan çevre
faktörünü (bireyin içinde yaşadığı toplumun fiziki şartları ve onun sosyo-kültürel özelliklerini) savunanlar kalıtımsal özelliklerin ortaya çıkması için bazı çevresel şartların gerçekleşmesi gerektiğini ileri sürerler. Örneğin, konuşma, yürüme gibi davranışlar kalıtımsal yönü
ağır basan özelliklerdir ancak bu davranışların, belirli bir gelişim döneminde (genelde bir
yaş civarında) ortaya çıkması, insan davranışları üzerinde kalıtımın yanında büyüme, olgunlaşma, gelişme ve öğrenmenin de etkisi olduğunu göstermektedir. Bu nedenle her insandan aynı tür davranışlar göstermesi beklenemez.
Uygun iklim şartlarında yetiştirilmeyen, gerekli ilaçlama, budama, sulama gibi bakımların yapılmadığı fidanlardan nasıl istenilen verim beklenemezse; insanların da içinde bulundukları sosyal, fiziksel ve kültürel çevre şartları olumsuz olduğunda onlardan da uygun
davranışta bulunmaları beklenemez. İnsanların yaşadığı fiziksel, sosyal ve kültürel çevreyi
oluşturan en önemli kurumlar aile, eğitim, din ve devlettir. Çevre faktörünü savunanlar, bireylerin bu kurumlar tarafından uygun görülen davranış kalıplarını bilerek veya bilmeyerek
benimsediğini iddia ederler.
Doğumdan itibaren bireyin sosyal, psikolojik ve fizyolojik bütün ihtiyaçlarını karşılayan
ailenin ekonomik, sosyal, kültürel ve inanç yapısının davranışların şekillenmesinde etkili
olduğu bilinmektedir. Örneğin, otoriter, eğitimsiz, ahlaki değerlerden yoksun, psikolojik
ve sosyal desteğin olmadığı bir ailede yetişen insanların olumlu davranış kazanmaları çok
zordur.
Her türlü örgün ve yaygın eğitim kurumları; bireylere kazandırdığı bilgi, beceri ve anlayış doğrultusunda onları hayata hazırlamakta, onların bilimsel, demokratik, ahlaki, hukuki,
sosyal vb bütün olumlu davranışlarına kaynaklık etmektedir.

44

Dinin davranış oluşumuna kaynaklık etmesi açısından bakıldığında, toplumun bütünleşmesine katkıda bulunduğu, aynı inanç etrafında toplanan insanların benzer hareket ve
davranışlarda bulunmalarını sağladığı, sosyal vicdanın canlı tutulmasına zemin hazırladığı
ve böylece önemli bir sosyal kontrol aracı olarak işlev gördüğü söylenebilir.
İnsan davranışlarının şekillenmesi açısından devletin etkisi, takip ettiği sosyal politikalar
açısından olmaktadır. Çünkü bu politikalar toplumun sosyal yapı değişimlerinde önemli
rol oynar. İnsanı ve evrensel değerleri ön plana alan siyasi rejimlerde yetişen insanların
davranışları ile totaliter baskıcı yönetimin söz konusu olduğu toplumlarda yetişen insan
davranışları arasında çok büyük farklar görmek mümkündür.
“Kişilerin davranışlarının ne kadarı kalıtsal ne kadarı çevresel etkenlerden kaynaklanmaktadır” tartışmasının bugün tek cevabı olmadığı, her iki görüşün de önemli olduğu bilinmelidir çünkü bu görüşler birbirlerine rakip olarak değil bir düzlemin iki ucu olarak
değerlendirilmelidir.

1. UYGULAMA
I.Aşağıdaki olguları uyarıcı-organizma-tepki ilişkisi yönünden değerlendirerek
nasıl formüle edileceğini karşılarına yazınız..
a. Okul bahçesinde oynayan öğrenciler için ders zilinin çalması.
b. Bir konser alanında müzik dinlemek için toplanan insanlar.
c. Yağmur yağarken sokaktaki insanların davranışları.
II. Aşağıdaki cümleleri parantez içinde verilen uygun sözcüklerle tamamlayınız. 		
(Refleks, doğuştan donanım, davranış, sinir sistemi, nöropsikolog)
a. Bir………………… ortaya çıkmasında kişinin biyolojik özelliklerinin, geçmişinin, o andaki içsel durumunun, içinde bulunduğu fiziksel ve toplumsal çevrenin
etkisi vardır.
b. Atın dudaklarıyla, kedinin diliyle su içmesi …………………….kavramıyla açıklanabilir.
c. Şiddetli bir gök gürültüsü ile irkilme……………..türü bir davranıştır.
d. Bedendeki her türlü olaydan sorumlu olan, onları oluşturan ve denetleyen sistem……………….
e. Davranış üzerinde, beynin işlevlerinin ve sinir sisteminin etkilerini inceleyen psikologlar ………………. olarak isimlendirilir.

45

2.4 YAŞAM BOYU GELİŞİM
DÜŞÜNELİM

İki yaşındaki bir çocuk kalemi iki parmağı ile değil bütün avucu ile tutar. İlköğretim
4. sınıfa giden bir çocuğa matematik problemini x,y gibi değerlerle anlatamazsınız
ya da yaşlılar yeni bilgileri organize etme ve değerlendirme konusunda fazla başarılı
olamazlar. Bu durumların nedeni sizce ne olabilir?
Gelişim: Döllenmeden ölüme dek organizmanın büyüme, olgunlaşma ve öğrenmelerin etkisiyle oluşan, sürekli ve düzenli olan, bedensel, zihinsel, duygusal ve sosyal değişimlerdir. Gelişim yaşam boyu devam eden bir süreçtir. Yaşam boyu gelişim anlayışı,
doğum öncesi döllenme ile başlayan, yaşlılık ve ölüme yaklaşma ile ilgili süreçlerin yaşandığı dönemlerin de içinde yer aldığı anlayıştır. Çünkü gelişim psikolojisi sadece belirgin
fiziksel gelişmelerin son bulması ile sınırlanamaz. Yaşlılık ve hayatın son dönemlerine
ilişkin bilişsel ve davranışsal süreçler de gelişim psikolojisinin çalışma alanları içerisinde
yer alır. O nedenle modern gelişim psikolojisi sadece hayatın ilk yıllarını değil, tüm yaşam sürecini kapsar. Farklı psikolojik süreçler gelişimin farklı dönemlerinde tamamlanır.
Örneğin çocuğun yürüme dönemi 1-2 yaşları arasında; dil gelişimi dönemi 2-4 yaşları
arasında; kimlik kazanımı, kavramsal öğrenme ve hipotez kurma dönemi ise ergenlikte
yani 12-18 yaşları arasındadır.
Gelişim yaşla birlikte olumlu tamamlanabildiği gibi olumsuz da tamamlanabilir. Örneğin belleğinin yaşın ilerlemesiyle olumsuz etkilenmesi sonucu yaşlılar yeni bilgileri organize etme ve değerlendirme konusunda fazla başarılı olamazlar. Aynı şekilde gelişimde
kritik anlar olarak nitelenen durumlarda yaşanan sıkıntılar da ileriye dönük gelişim bozukluklarına yol açabilmektedir. Hamileliğin ilk üç ayında geçirilen kızamık, düşük ya
da yenidoğanda doğuştan işitme engeli gibi ciddi sonuçlara yol açabilmektedir. Hamilelik
döneminde alkol tüketimi bebeğin anne karnındaki gelişim sürecini etkileyebileceğinden
ileriye dönük olarak bebekte fiziksel ve bilişsel değişimlere yol açmaktadır. Yine bu süreçte gelişim dönemlerine rastlayan ve bireyleri etkileyen bazı önemli toplumsal olayları da
unutmamak gerekir. Ülkemizi sarsan Marmara depreminin, bu olayı yaşayan bireylerin
gelişim sürecinde izler bırakması bu örneklerden sadece biridir.
Gelişimin dört boyutu olan bilişsel, duygusal, fiziksel ve sosyal gelişim alanları birbiriyle etkileşim hâlindedir. Örneğin, fiziksel gelişim, zihinsel ve duygusal gelişimi etkilemektedir. Zihinsel ve duygusal gelişim ise kavram gelişimini, dil gelişimini, ahlak gelişimini etkilemektedir. Sağlıklı ve uyumlu bir insanın topluma kazandırılması için bu
gelişim alanlarının bir bütünlük içinde oluşması gerekir.
Tanımdan da anlaşılabileceği gibi gelişim için gerekli olan 3 faktör vardır.
1. Büyüme: Gelişim büyüme ile karıştırılmamalıdır. Büyüme, vücudun sadece boy,
kilo ve hacim olarak artması gibi fiziksel özellikler için kullanılırken gelişim psikolojik
özellikleri de kapsayacak şekilde kullanılır. Örneğin, kişilerin vücutları büyür aynı zamanda gelişir; zihinleri gelişir ama büyümez. Büyümenin en hızlı olduğu dönem bebeklik ve ergenlik, insan hayatını en fazla etkilediği dönem ise ergenliktir.

46

Görsel 2.6 Olgunlaşma olmadan gelişim sağlanamaz

2. Olgunlaşma: Vücut organlarının kendilerinden beklenen fonksiyonu yerine getirebilecek düzeye gelmesi, göreve hazır olmasıdır. Büyüme niceliksel bir değişimken, olgunlaşma niteliksel (yeni özellik ve işlevler) bir değişimdir. Psikomotor davranışlar ile, dil
ve zihin gelişiminde olgunlaşma önemli rol oynar. Örneğin, çocuğun kalemi tutabilmesi
için parmak kaslarının olgunlaşması, soyut olan matematikteki x, y değerlerini anlaması
için ise zihinsel olgunluğu erişmesi gerekir.
3. Öğrenme: Gelişim için gerekli olan bir diğer faktör de öğrenmedir. Çevrenin davranış üzerinde uzun süreli değişikliklere neden olduğu temel sürece öğrenme denir. Öğrenmenin en etkili olduğu gelişim alanı duygusal ve sosyal gelişimdir. Duygularımızı nasıl ifade edeceğimizi, insanlarla nasıl ilişki kuracağımızı etkileyen tek etmen öğrenmedir.
Öğrenmede önemli olan çevre etkileşimi yeteri kadar sağlanmamış bir çocukta öğrenme
de yeteri kadar olmayacak buna bağlı olarak da gelişimde sorunlar olacaktır.
Yaşam boyu devam eden bu sürecin her döneminde yaşanması gereken gelişim görevleri bulunur.
Gelişim Görevleri: İnsanın bir gelişim evresinde gerçekleştirmesi beklenen büyüme,
olgunlaşma düzeyi ve davranışlarıdır. Gelişim görevlerinin başarılması daha sonraki
dönemlerde mutluluğa ve çevreye uyuma; başarılmaması ise kişide mutsuzluğa ve sorunlara yol açabilmektedir. Örneğin ergenlikte olumlu kimlik gelişimi kazanamayan birey,
sonraki dönem olan yetişkinlikte sorunlar yaşayabilir.

47

2.5 GELİŞİM DÖNEMLERİ
DÜŞÜNELİM

Okul öncesi öğretmeni olan Ayten Hanım öğrencilerine sayı saymayı öğretmeye
ve basit matematik işlemleri yaptırmaya çalışmaktadır. Ayten Hanım bir süre sonra
öğrencilerin 10’a kadar rahatlıkla saymayı öğrenebildiklerini ancak basit matematik
işlemlerini yapamadıklarını fark eder.
Öğrencilerinin zihinsel gelişimine yardımcı olmak isteyen Ayten öğretmen okul
öncesi yaştaki çocuklardan hangi gelişim görevlerini göstermelerini beklemelidir?
Gelişim dönemleri genel olarak doğum öncesi ve doğum sonrası gelişim olmak üzere
iki bölümde ele alınmaktadır. Doğum öncesi dönem dölüt, embriyo ve fetüs olmak üzere
üç evrede incelenmektedir. Doğum öncesi dönemde annenin beslenme tarzı, geçirdiği
hastalıklar, aldığı ilaçlar, maruz kaldığı yabancı maddeler (radyasyon, kurşun, civa, alkol
gibi) bebeğin gelişimini bozabilir ya da bebeğin engelli doğmasına neden olabilir.
Doğum sonrası ise yeni doğan, bebeklik ve çocukluk, ergenlik, yetişkinlik, yaşlılık dönemleri ve bu dönemlerin gelişimsel görevleri olarak ele alınıp incelenmektedir. Bir dönemden diğerine geçişte fiziksel, duygusal, zihinsel ve sosyal alanda değişimler olmakta,
her bir değişim birbiri ile ilişkili ve birbirine dayalı olarak gerçekleşmektedir. Şimdi bu
dönemleri ve özelliklerini sırayla ele alalım:
2.5.1 Yeni Doğanın Gelişimsel Özellikleri (0-6 ay)
Doğumdan sonraki ilk ay bu terimle adlandırılır. Fiziksel gelişimin en hızlı olduğu
dönemdir. İnsan yavrusu doğduğunda tüm duyusal süreçleri etkindir. Deneysel çalışmalar, yeni doğanların öğrenebildiklerini ve bunları hatırlayabildiklerini göstermiştir. Birkaç haftalık yeni doğanlarda hareket miktarı, uyarıcılara duyarlılık ve çevreye tepkililik
bakımından bireysel farklar vardır. Bu gibi farklar, ilerdeki mizaç ve kişilik özelliklerinin
temelini oluşturur.
Yeni Doğanın gelişimsel özellikleri şunlardır:
Kendisini çevreden ayırt
eder. Nesne devamlılığını kavrar. Nesneler için
zihinsel temsiller oluşturur. Kendi işini yapamadığından anneye bağlanır ve ona bağımlılık
geliştirir.
Görsel 2. 7 Yeni doğan

48

2.5.2 Bebeklik ve Çocukluk Döneminin
Gelişimsel Özellikleri (6 ay -11/12 yaş)
Bu dönemde bebek gerek fiziksel gerekse duygusal ve sosyal bakımdan çok önemli mesafe kaydeder. Boy ve kiloda hızlı artış
gözlenir. İlk 6 ayda tanımlanamayan sesler
çıkaran bebek, 1 yaşında ilk kelimelerini
söyler, 1,5 yaşında kısa cümleler kurar. 0-2
ay arası çevresindeki insanlarla göz teması
kuran, onlara gülümseyerek tepki gösteren
bebek, 5-9 ayda artık (duygusal gelişim hızlandığı için) yakın çevresini ve yabancıları
ayırt etmeye başlar. 9-12 ay arasında bebekte taklit etme davranışı gözlenir. Yeni deneyimler kazanan çocuk kendine özgü davranışlar geliştirir.
Bu dönemin en önemli özelliği anneye ya
da bakımı üstlenen kişiye bağlanma davranışının görülmesidir. Üç yaşa kadar anneyle
çocuk arasındaki bağımlılık ilişkisi üç yaşından sonra bağlılık hâlini alır. Bu dönemde çocuğun bireyselleşmesine izin vermeyen
yanlış anne-baba tutumları bağımlılığın devam etmesine neden olurlar. Bağımlı çocuk;
annesinin eteğinden ayrılmaz, kısa süreli de
olsa yalnız kalamaz, güvensiz ve ürkek davranır, yaşıtlarıyla ilişki kurmakta zorlanır;
sürekli ağlayan, mızıldanan bir çocuk hâline
gelir. Bu nedenle anne babaların bu dönemde çocuklarını kendi başına yapabilecekleri
işlerde desteklemeleri, ona yol göstermeleri,
güven vermeleri, aşırı korumacı tutum sergilememeleri gerekir.
7-12 yaş arası okul döneminde çocuklar
hızlı bir bilişsel gelişme gösterir. Boy uzar,
bedensel gücü artar. Cinsiyet rollerinin değişmezliğini anlar. Gerçek dünya ile hayal
dünyasını ayırt edebilir. Bebeklikte bağımlılık ilişkisi bu dönemde aileye bağlılığa dönüşmeye başlar. Vicdan, ahlak ve değerler
sistemi oluşmaya başlar.

Görsel 2.8 Çocukluk döneminde annebaba- çocuk arasında kurulan ilişki gelişim için önemlidir.

2-6 yaş arası dönemin gelişimsel
özellikleri şunlardır:
Dışkı kontrolünü öğrenmek, cinsel
kimlik ve öz bakım becerilerin kazanmak, büyüklerle sosyal iletişime
geçerek oyunlar oynamak, okumaya
hazır hâle gelmek, sosyal ve fiziksel
gerçekliği kavramlarla tanımlamak,
vicdan gelişiminin başlaması, istek
ve duygularını başkaları ile paylaşmak sayılabilir.

Okul çağının gelişimsel özellikleri
şunlardır:
Okuma yazmayı öğrenmek, kişisel
bağımsızlığa ulaşmak, hem cinsleri
ile arkadaşlıklar kurmak, vicdan ahlak ve değerler sistemi oluşturmak,
toplumsal cinsiyet rollerini üstlenmek, kendine karşı olumlu tutum
geliştirmek sayılabilir.

49

2.5.3 Ergenlik Döneminin Gelişimsel Özellikleri (12-24 yaş arası)
Ergenlik; fiziksel büyüme, cinsel gelişme ve psikososyal olgunlaşmanın gerçekleştiği,
çocukluktan erişkin hayata geçiş dönemidir. Bireyin bağımsızlığını, kimlik duygusunu
ve sosyal üretkenliğini kazanması ile sona erer. Bu dönem, kişisel bağımsızlığın, ileriye dönük hedefler belirlemenin ve hedefler doğrultusunda çaba göstermenin arttığı bir
dönemdir. Genç, kendi yeterliliği içerisinde yeni uğraşlar seçmeye, yeteneklerini geliştirmeye ve daha kendine yeter hâle gelmeye çalıştığı bir dönemin içine girer. Toplumlara,
dönemlere ve kişilere göre farklı özellikler gösteren bu sürecin 11-15 yaşlar arasındaki
bölümüne erinlik, 16-24 yaş arasındaki bölümüne ergenlik denmektedir.
Fiziksel Gelişim: Adolesan denilen erinlik döneminde fiziksel değişim oldukça hızlıdır. Genç 3-5 yıl gibi oldukça kısa bir sürede erişkin hayattaki vücut değerlerine ulaşır. Erişkin boy uzunluğunun %20-25 kadarı adolesan dönemde kazanılır. İç organ ve
salgı bezleri büyüklüklerinde, kemik, yağ ve kas kitlelerinde belirgin artış olur. Kızlar
erkeklerden yaklaşık 2 yıl önce gelişmeye başlar. Kızların ergenliğe giriş yaşı 10-13 yaşlar
arasındadır. Birkaç yıl erkeklerden daha uzun ve olgundurlar. Hormon faaliyetlerindeki
artış sonucu ses değişimi, kıllanma vb değişimler cinsel olgunluğu ortaya çıkarır, böylece
kadınsı ve erkeksi özellikler belirginleşir. Bu gelişme sosyal etkinliklere de yansır. Arkadaşlık ilişkileri yeni boyut ve anlam kazanır. El ve ayaklardaki gelişmenin diğer organlara
göre çok hızlı olması sakarlığa ve vücuttaki orantısızlık ergende kendi bedeninden memnuniyetsizliğe yol açar.
Bilişsel Gelişim: Bu dönem fiziksel değişme ve gelişmenin yanı sıra ergenin yetişkin
düşüncesine özgü bilişsel yetilerin kazanıldığı dönemdir. Ergenlik bir arayış dönemidir.
Kimliğini arayan ergen hayatı sorgular. “Ben kimim?”, “yaşamımın amacı ne?” gibi soruları sağlıklı
bir şekilde cevaplamayı amaçlar. Çocukluk döneÖzdeşim: Bireyin örnek alminin özdeşimleri ve yerine getirilen roller ergendığı kişinin düşünce ve davlik döneminde yeniden sorgulanır. Kazanılan bazı
ranışlarını
benimseyerek
alışkanlıkların değişim gerekliliğini de beraberinde
taklit etmesi ve kendi kimgetiren bu sorgulamalar ergenin kimliğini kazanliğine mal etmesi sürecidir.
masını sağlar. Kimlik, bireyin kendisi hakkındaki
görüşleridir ve kendine has olan duygu, düşünce,
tutum ve algılamalardan oluşur. Toplum içinde nasıl
biri olacağını ve ne tür değerlere sahip olacağını bu
kimlikle belirler. Ergenin kimliğini arama çabası ne kadar gelişirse ergen, kendini tanıma
yönünde o kadar adımlar atar ve daha gerçekçi bir kimliğe ulaşır. Ergen kendine yakın
bulduğu beğendiği kişi ya da kişilerin rollerini, davranışlarını kendi kimliği ile bağdaştırarak bir özdeşim kurar.
Çocuklukta anne ya da baba ile kurulan özdeşim ergenlikte yerini sanatçı, politikacı,
başarılı meslek sahipleri ile kurulan özdeşime bırakır. Burada önemli olan tümüyle bir
etkiden çok kendine özgü, bağımsız bir kimlik oluşturabilmektir ancak kendi kimliği ile
bağdaştıramadığı bir özdeşim, ergeni kendine yabancı kılar. Bu yabancılaşma ile birlikte

50

henüz hiçbir görüş ve değere bağlanamama, farklı seçenekler arasından bir seçim yapamama ergenin kendini kötü hissetmesine ve sonuçta rol karmaşasını ortaya çıkarır.
Gerçekleştirmesi gereken roller arasındaki tutarsızlıklar ergende kimlik bunalımına yol
açar. Kimlik bunalımı her gencin kendi kimlik duygusunu kazanabilmesi için verdiği bir
savaşımdır. Kimi gençte sakin, kimisinde dalgalı geçer. Bu süre içinde genç toplumdaki
yerini, cinsel kimliğini, potansiyelini, olanaklarını, nereye yönelmesi gerektiğini saptamaya çalışır. Kimlik bunalımı atlatılamazsa uyum daha fazla bozulur ve kimlik karmaşası yaşanır. Kimlik karmaşasına düşen ergen ne istediğini, neleri amaçladığını bilemez.
Diğer insanlarla ilişkilerinde başarısızdır ve toplumun onaylamadığı davranışlarda bulunur. Örneğin, başka ülkelere göçerler, uyruk değiştirirler, sık sık iş ve meslek değiştirirler,
bir amaçları yoktur.
Psiko-Sosyal Gelişim: Ergenlik döneminin diğer bir önemli gelişim sorunlarından
biri de çevreye uyumdur. Çocuksu davranışlar yerini daha olgun tutum ve davranışlara bırakır. Çevreden özellikle akran gruplarından çabuk etkilenme, ilgi çekme, saygınlık
kazanma statü sahibi olma çabasındadırlar. Toplumsal konumunda belirsizlikler yaşamak ergenleri umutsuzluk içerisine sokabilir. Evde, okulda, toplumda bekledikleri konumu elde edemezlerse ya saldırgan olurlar ya da tüm toplumsal
kuralları reddederler. Toplumda
var olan kuralların modasının
geçtiğini ve değişmesi gerektiğini savunurlar. Çağın koşullarına
uygun görmedikleri değerlerin
yerine yenilerinin konmasını savundukları için sık sık çevreleri
ile çatışma yaşarlar. Buna kuşak
çatışması denir.
Karşıtlıkları ve dengesizlikleri
Görsel 2.9 Ergenlik çocuklukla yetişkinlik aravardır. Örneğin, ergenin duygusında yer alan bir geçiş dönemidir.
larındaki aşırılık, sevgi ve nefret
ikilemleri yaşamasına neden olur.
Çok sevdiği bir şeyden, herhangi bir olay sonrası birden bire nefret edebilir. İlgi duyduğu
konulara aşırı dikkat ve titizlik söz konusudur. Gerçeklerden uzaklaşmaya çalışır ve bunu
vaktinin çoğunu hayal kurmaya ayırarak içe döner. Bazen çocuk gibi davranır bazen de
aşırı bağımsızlığını ilan eder.
Ergen bu dönemde güven ve güvensizlik duygularının bir arada yaşar. Ergenlik dönemi, cesaretin ve güvenin yoğun olarak yaşandığı bir dönemdir. Bu duygular, ergenin
çevresindeki girişimciliğini artıran faaliyetlerde bulunmasına neden olur ancak bu güven
duygusu, yaşayabileceği ani bir başarısızlıkta güvensizliğe de dönüşebilmektedir. Ergenler duygularında, düşüncelerinde ve davranışlarında aşırılıklar yaşadığı için ilgileri çabuk
söner. Kararsızlık ve duygulardaki karmaşa, bu dönemdeki ergenin kimlik kazanması ve
kendini daha iyi tanıması ile çözümlenebilecek sorunlardandır.

51

Görsel 2.10 Ergen için akran gruplarının onayı
önemlidir.

Ergen ve Grup: Ergen için bir
gruba ait ve popüler olmak son derece önemlidir. Hassas ve kırılgan
olan ergenler için arkadaşlarının
kendisi hakkında ne düşündüğü
önemli olduğundan ilgilerini ve giyim tarzını arkadaş grubuna göre
ayarlarlar. Akranlar arasında katı
“uyma davranışı” olması, akran
gruplarının ergenin farklı rol ve
değerlerini tanıması ve uygulaması kimliğini arayan ergen için çok
önemlidir ve her şeyin önüne geçer.

Bu dönemin gelişim görevlerini
başarıyla yerine getiren ve karşılaştığı güçlükleri çözebilme yeteneğine sahip olan ergenler, ilerideki yaşantıları için başarılı birer yetişkin olabilirler.
Ergenlik döneminin gelişimsel özellikleri şunlardır: Bedensel özelliklerini kabul etmek, kendi cinsine uygun bir toplumsal rolü gerçekleştirmek, anne babadan ve diğer
yetişkinlerden bağımsız bir kişilik oluşturmak, bir mesleğe yönelmek, aile yaşamına
hazırlanmak, toplumsal bakımdan sorumluluk üstlenmeyi istemek ve gerçekleştirmek, toplumsal değer ve normları öğrenip bir dünya görüşü geliştirmek.

Belirli bir gelişim alanındaki gelişmeleri belirlemek ve anlamlandırmak için gelişim
kuramları geliştirilmiştir. Bu kuramlar insan gelişimini ve dolayısıyla davranışlarını anlama fırsatı sunmuşlardır. Gelişim kuramlarının bulguları eğitimin planlanmasından,
uygulamasına ve değerlendirilmesine kadar birçok alanda bir süzgeç görevi görmüş, eğitimcilere ışık tutmuştur. Aşağıda bu kuramlardan Jean Piaget (Jan Piyaje, 1896-1980)’in
bilişsel kuramı ile Lawrens Kohlberg (Lavrıns Kolberg, 1927-1987)’in ahlaki gelişim kuramlarına değinilmiştir.

2.5.4 Bilişsel ve Ahlaki Gelişim Kuramları
J. Piaget, zekayı çevreye uyum yapabilme yeteneği olarak tanımlamış ve çocuğun öğrenmesini bilişsel yapılardaki değişimle açıklamaya çalışmıştır. Ona göre zihinsel gelişim
evreleri ve evrelerdeki gelişim görevleri şunlardır: (Tablo 1)

52

Evreler

Duyusal
motor
dönemi

İşlem öncesi
dönem

Somut
işlemler
dönemi

Soyut
işlemler
dönemi

Yaş

Erişilen temel özellikler

0-2

a) Kendini dış dünyadan ayırt etme.
b) Refleksif davranışlardan amaçlı davranışlara geçme ( Bebek
karyolasında ayağını sallarken ses çıkarırsa tekrar aynı sesi
çıkarmak için ayağını sallar.)
c) Nesnenin süreklilik kazanması (Annesi yanından mutfağa gitse
ve onu göremese de annesinin hâlâ var olduğunu kavrar.)
d) Gördüğü hayvanların sesini taklit yapabilmesi akılda tutma
yani önemli bir zihinsel gelişim aşamasıdır.

2-7

a) Çevresindeki olay ve nesneleri çeşitli sembollerle ifade etme.
Dil bu dönemde zihinsel gelişime paralel olarak gelişir.
b) Tek yönlü sınıflandırmalar yapma ya da tek boyutlu düşünme
(Küpleri mavi ya da kare oluşlarına göre sınıflar.)
c) Başlangıçtaki “ben merkezcilik” duygusunun giderek azalması
d) Korunum yasası gelişmemiştir ( Pastanın ikiye ya da dörde bölünmesi durumunda dörde bölmenin pastayı daha çok yapacağını düşünür.)
d) Ahlaki gerçekçilik gözlenir (Abartılı yalanla çıkar amaçlı söylenen yalanı ayırt edemez.)

7-11

11
yaş ve
üzeri

a) Mantıksal düşünme yeteneğinde gelişme görülür.
b) Korunum yasası gelişir.
c) Ahlaki kararlarda niyet kavramı gelişir.
d) Ben merkezci düşünce yerini işlevselci düşünceye bırakır.
e) Somut yollarla problem çözme görülür.

a) Soyut düşünme,
b) Bilimsel yöntemle problem çözme,
c) Değer ve inanç sistemini yapılandırma,
d) Fikir dünyasıyla aktif olarak ilgilenme ve düşüncesini
etkinliklerine yansıtma en önemli özelliklerdir.

Tablo 1

53

Kohlberg, Piaget’in kuramını genişletmiştir. Çocuk ve yetişkinlerin belirli durumlarda
davranışlarını yöneten kurallarını nasıl yorumladıklarını incelemiştir. Araştırmasını çocuklara ahlaki ikilemler vererek ve onlara bu durumlarda nasıl tepkide bulunacaklarını
sorarak yapmış ve sonuçta üç düzey gelişim evresi belirlemiştir.
Bu evreler şunlardır: (Tablo 2)
1.Gelenek Öncesi Düzey 2.Geleneksel Düzey
(4-9 yaş)
(10-15 yaş) Sosyal düzen
Birinci Evre:
Ceza ve itaat
a. Olayların dış görünüşüne, kuralları ortaya
koyan kimselerin fizik
gücüne ve meydana
gelen zararın büyüklüğüne bakarak karar
verirler.
b. Kurallara cezalandırılmamak için boyun
eğilir.
İkinci Evre:
Saf Çıkarcı Eğilimi
a. Çocukların kendi
ihtiyaç ve isteklerinin
karşılanması önemlidir.
b. Kurallara ihtiyaç duyulduğu sürece uyulur.

Tablo 2

54

3.Gelenek Sonrası Düzey
(15 yaş sonrası)

Üçüncü Evre:
Beşinci Evre:
Kişiler Arası Uyum
Sosyal Sözleşme Eğilimi
a.Yasalar
önemlidir ancak
Eğilimi
insani değerlerle çatışan
a. Akran gruplarıyla işbirliği
yasalar sorgulanır ve geregözlenir.
kirse değişmesi gerektiği
b. Diğer insanların beklensavunulur.
tilerinin önemli olduğu
Örneğin,
kimse çalma hakkabulü ile başkalarının
kına
hoşuna giden, beğenilen
sahip değildir ancak hiçbir
davranışlar gösterilir.
yasa bir insanın ölümüne
c. Artık yaptıklarını ceza
neden olabilecek uygulamayı
almamak için değil; aynı
meşru gösteremez.
zamanda başkalarını
mutlu etmek için yapAltıncı Evre:
maya çalışır. “İyi niyetli
Evrensel Ahlâk İlkeleri
olmak” önem kazanır.
Eğilimi
Bu
en yüksek devrede doğru
Dördüncü Evre:
ve yanlış, sosyal düzenin
Kanun ve Düzen Eğiliyasa ve kurallarıyla değil,
mi
kişinin kendi vicdanıyla ve
a. Yasa ve kurallara yökendi geliştirdiği ahlak ilkenelme, otoriteye uyma
leriyle tanımlanır.
ve toplumun isteklerini
a. Bireyin haklarına saygı,
yerine getirmeye başlar.
evrensel adalet ilkeleri, insan
Yerleşmiş kurallar ve
haklarının eşitliği esastır.
sosyal düzeni korumak
b. Yasa ve ahlâk ilkeleri araönemlidir.
sında bir çelişki olduğunda,
birey ahlâk ilkelerine uyar
çünkü adalet yasanın üzerindedir.
Kohlberg’e göre çok az sayıda insan bu seviyeye ulaşabilmiştir.

Çocuklar bilişsel yönden geliştikçe, ahlaki gelişim aşamaları belli bir sıra izler. Bu nedenle ahlaki gelişmeye, bilişsel gelişmenin bir niteliği olarak da bakılabilir. Kohlberg’e
göre ahlaki gelişim dönemlerine bazı çocuklar erken, bazıları ise geç ulaşabilir ancak bazı
kişiler yaşları ne olursa olsun tüm yaşamları boyunca ileri ahlak düzeyine erişemezler.

2.5.5 Yetişkinlik Döneminin Gelişimsel Özellikleri
20-65 yaş arasındaki dönemdir. Bu dönemin 20-30 yaş arası genç yetişkinlik, 40-65 yaş
arası ileri yetişkinlik dönemi diye adlandırılır.
Genç yetişkinliğin temel özellikleri: Bedeni gelişme ve olgunlaşma tamamlanmıştır.
Güç ve kuvvetteki artış ile zihnî kapasite en üst seviyededir. İlgiler derinleşir, girişilen
işler yürekten yapılır. Toplumsal roller bütünüyle benimsenmiştir. İnsanlar 20 yaş civarında temel yetişkinlik kimliği oluştururlar. Bu anlamda kişi kendi görevlerini yaparak
topluma katkılar sağladığı bir döneme girer. Değer yargıları belirginleşir, geleceğe yönelik önemli kararlar alınır ve hayat planları yapılır. Çocukluk ve ergenlikte çok hızlı olan
bilişsel süreçler, genç yetişkinlikte sabit kalır. Yıllar içinde toplanan bu bilgi hem mesleki
amaçlar için hem de özel yaşamda uygulanır.
Genç yetişkinlik döneminin en önemli gelişimsel özellikleri şunlardır: Evlilik,
yüksekokul, askerlik, bir iş sahibi olma aile ve toplumla yeni ilişkiler kurmaktır.
İleri yetişkinlik dönemi, gelişimde inişe geçişin belirtilerini taşır. Bedensel hastalıklar
ile kilo artışı görülmesine rağmen düşünme ve yaratıcılık yeteneğinde azalma görülmez.
Aile ilişkilerinin en zengin olduğu dönemdir. Eşler refahı korumak, mesleki sorumluluklarını geliştirmek, yaşlı anne babalarla ilgilenmek, toplum için yararlı olmak gibi işlerle
ilgilenirler. Bu dönem meslekte en üretken olunan yılları kapsar ve emeklilikten yaşlılığa
geçişi belirleyen toplumsal bir dönüm noktasıyla sona erer.
İleri yetişkinlikteki gelişim özellikleri şunlardır: Yurttaşlık ve toplumsal sorumluluklarını yerine getirme, yaşamak için ekonomik bir standart oluşturma ve sürdürme, boş zaman etkinliklerini gerçekleştirme, ergen çocuklara sorumlu ve mutlu yetişkinler olmada yardım etme, orta yaşın fizyolojik değişimlerini kabul edip bunlara
uyum sağlama, yaşlı anne babaya uyum sağlamaktır.

2.5.6 Yaşlılık Döneminin Gelişimsel Özellikleri
Aslında yetişkinlik ve yaşlılık arasında kesin bir sınır yoktur. Gelişim psikologları günümüzde 65-85 arasını genç yaşlı, 85 ve ilerisini yaşlı olarak isimlendirmektedirler. Bu
dönemde kalsiyum azalmasına bağlı olarak iskelet ve kas sistemindeki rahatsızlıklar hareket serbestliğini kısıtlar. Sağlık sorunları baş gösterir. Yaşlılar gençlere göre daha az bilişsel
enerjiye ve kaynağa sahip oldukları için bu dönemde en fazla etkilenen bellek sürecidir.
Ayrıca bilgileri bellekte uzun süre tutma gücü zamanla azalır. Bu nedenle yaşlılar yeni
bilgileri organize etme ve değerlendirme konusunda fazla başarılı olamazlar ancak irdeleme yeteneği ömrün sonuna kadar devam eder. Emekliliğin ardından birey, kendine özgü

55

rolleri, beklentileri ve sorumlulukları olan yeni bir
toplumsal konuma geçer. Azalan rollere ve artan boş
zamana karşın toplumsal değişim olumsuz yöndedir.
Yaşlılar kendi yaşamlarına dönüp baktıklarında ego
bütünlüğüne ulaşmış olanlar iç huzuru duyarlar. Bu
dönemde evlilik doyumu önemlidir. Eş kaybı önemli
bir problemdir. Yaşlılıkta arkadaşlık yaşam doyumunu
artıran faktörlerden biridir.

Görsel 2.11 Yaşlanmak dağa
tırmanmak gibidir. Çıktıkça
yorgunluğunuz artar, nefesiniz
daralır ama görüş açınız genişler.

Yaşlılık döneminin gelişimsel özellikleri şunlardır: Sağlıkla ilgili sorunlara, gelir azalmasına, eşin
ölümüne uyum sağlamak, yaş grubuyla yakınlık
kurmak, toplumsal ve yurttaşlık sorumluluklarını
yürütmek, yaşamını ekonomik durumuna ve sağlık
koşullarına uygun bir şekilde düzenlemektir.

2. UYGULAMA
I. Gelişim özellikleriyle ilgili verilen ipuçlarının karşısına ilgili gelişim dönemlerini
yazınız.
Gelişim Özellikleri
Gelişim Dönemi
1. Orta yaşın fizyolojik değişimlerini kabul edip bunlara uyum sağlama
2. Hızla gelişen ve oranları değişen bedene uyum gösterme
3. Sosyal ve fiziksel gerçekliği kavramlarla tanımlama
4. Eş seçme
5. Anneye bağlanmak ve ona bağımlılık geliştirme
6. Azalan güç ve çabuk bozulabilen sağlık durumuna uyum gösterme
II. Aşağıda Kohlberg’in araştırmasında kullandığı ahlaki ikilem örneğini okuyunuz.
Örnek olayı tablo 2’ de verilen ahlaki gelişim dönemlerinin özelliklerini dikkate alarak değişik yaşlardan çocukların verebilecekleri cevapları analiz ediniz.
Ahlaki İkilem Örneği
Avrupa’da bir kadın, hasta ve ölmek üzeredir. Son zamanlarda hayatını kurtarabilecek
ilaç, aynı kasabada oturan bir eczacı tarafından bulunmuştur. Eczacı, ilaç için 2000 dolar istemektedir. Bu fiyat, ilacın maliyetinin on katıdır. Hasta kadının kocası Heinz, borç
para alabileceği herkese gider fakat topladığı paralar, ilaç fiyatının yarısı kadardır. Heinz
eczacıya karısının ölmek üzere olduğunu söyleyerek ya ilacı biraz ucuza satmasını ya da
daha sonra ödemesine izin vermesini ister ancak eczacı kabul etmez. Heinz çaresiz bir
durumdadır. Eczanenin camını kırarak karısı için ilacı çalar. Bu durumda hasta kadının
kocası ne yapmalıydı, niçin?
III. Çocuklarda bilişsel, sosyal, duygusal gelişim dönemlerinin hangi yaşlarda gerçekleştiğini bilmek eğitim açısından anne babalara, öğretmenlere nasıl katkı sağlayabilir?

56

2.6 DUYUM VE ÖZELLİKLERİ
DÜŞÜNELİM

Psikoloji biliminin temel şemasını yani davranışı oluşturan uyarıcı-tepki bağındaki
uyarıcıyı canlılar nasıl fark eder?
Duyum: İnsan beyni dış dünyaya duyu sistemleri
olan görme, işitme, koku, dokunma ve tat aracılığıyla
bağlanmaktadır. Davranışı başlatan uyarıcıların fark
edilmesi duyu organlarının önemini ön plana çıkarır
çünkü uyarıcıların duyu organları aracılığı ile elektrik
akımına dönüştürülüp beyne ulaşması duyumları meydana getirir. Belli başlı duyumlar şunlardır:
Görme Duyumu: Bu duyumla ilgili duyu organı
gözdür. Göze gelen ışık görme duyumunu oluşturur.
Görme duyumu gözde bulunan ve elektromanyetik ışınıma duyarlı olan alıcılarda başlar. Bu alıcılar ağ tabadaki çubukcuk ve konilerdir. İnsandaki görme duyumu,
dalga boyu mor ötesinin üstünde ve kızıl ötesinin altında kalan bölgede gerçekleşir.

Görsel 2.12 İşitme, görme,
koklama ve tat duyumu

İşitme Duyumu: Bu duyumla ilgili duyu organı
kulaktır. Ses dalgalarının kulak zarını mekanik olarak
titreştirmesiyle başlar. Bu titreşimler iç kulaktaki salyangoz biçiminde içi sıvı dolu kısmı titreştirir. Sıvının titreşmesiyle alıcı sinir hücreleri, mekanik enerjiyi
elektriksel, kimyasal enerjiye dönüştürür ve beyne iletir.
Koku Duyumu: Koku duyumu burun boşluğundaki
koku alıcılarında başlar. Bu duyumu maddelerden yayılan gaz hâlindeki kimyasal moleküller ortaya çıkarır.
İnsanlar 10.000 ile 40.000 arasında farklı kokuyu ayırt
edebilir.
Tat Duyumu: Bu duyumla ilgili duyusal alıcılar dil,
damak ve boğazda bulunur. Tat alıcıları tat tomurcuklarıdır. Tat duyumunu tükürükte çözünebilen kimyasal
maddeler oluşturur. Acı, tatlı, ekşi ve tuzlu olmak üzere
4 temel tat vardır. Dilin uç kısmı tatlı ve tuzluya, yan
kısımları ekşiye, arka kısmı ise acıya duyarlıdır.
Dokunma Duyumu: Derinin bir şeye dokunmasından ya da herhangi bir şeyin deri üzerine basınç yapmasından meydana gelir. Bu duyum, alt deride bulunan
ince sinir ipliklerinin dışardan gelen etkileri alıp beyne

57

iletmeleriyle oluşur. Derideki alıcıların sağladığı duyumlar katı ya da yumuşak, kuru ya
da yaş, düzgün ya da pütürlü, sıcaklık ile acı ve ağrıdır.
Hareket ve Kas Duyumu: Bu duyum bedenimizin ve hareketlerimizin bilincinde olmamızı sağlar. Gözlerimiz kapalı da olsa ayakta olduğumuzu biliriz, elimizi yanılmadan
kulağımıza götürebiliriz.
Hâl (durum) Duyumu: Bize iç organlarımız hakkında bilgi verir. Açlık susuzluk, yorgunluk, mide bulantısı gibi durumlar örnek gösterilebilir.
Denge Duyumu: Bu duyumu sağlayan mekanizma iç kulaktaki yarım daire kanallarında bulunur. Bu mekanizma sayesinde organizmada denge sağlanır. Örneğin, kedi sırt
üstü düşmekte olduğu yerden bu sayede dört ayak konumuna geçer.
Duyum, dışsal bir uyarıcıyla ilgili ilk farkındalığımızdır. Bu nedenle çevremizi ve kendi bedenimizi tanımamız duyu organları aracılığı ile olur. Duyular, organizmanın çevreye
açılan pencereleri gibidir. Hem bedenden hem de çevreden gelen etkileri ancak duyumlar
aracılığıyla alabiliriz. Onlar olmazsa hiçbir yaşamsal faaliyeti yerine getirmemiz mümkün olmaz. Bu da yaşamamakla aynı anlama gelir.

Duyumun Özellikleri
Duymun meydana gelmesi için;
a. Uyarıcı kaynağa ihtiyaç vardır.
(Işık, ısı, basınç, açlık gibi)
b. Duyumun gerçekleşmesi uyarıcıyı alacak duyu organlarının sağlam ve yeterli olmasına
bağlıdır.
c. Duyum nörofizyolojik bir olaydır. Bu nedenleuyarıcıyı beyne iletecek duyum sinirleri ve
sağlıklı bir beyin gereklidir.
d. Uyarıcının iletilebileceği ortamın uygun olması gerekir.
(Örneğin, ses madde ortamında yayılırken, boşlukta
yayılmaz.)

Görsel 2.13 Duyu organları ile alınan uyarım, sinirler
yoluyla beyindeki ilgili merkeze iletilir.

e. Uyarıcının şiddetinin duyum eşikleri arasında olması gerekir.

58

2.6.1 Duyum Eşiği
Organizmanın duyu organlarının, uyarıcıyı fark
etmeye başladığı noktadır. Eşik bir uyarıcının farkına ne zaman vardığımızı belirler. Alt eşik, üst eşik
ve farklılaşma eşiği olmak üzere üçe ayrılır:
1. Alt Duyum Eşiği: Duyu organlarının bir uyarıcıyı fark etmeye başladığı en düşük (alt) noktadır.
2. Üst Duyum Eşiği: Duyu organlarının bir uyarıcıyı fark etmeye başladığı en yüksek (üst) noktadır. Örneğin, insan gözü 380 (alt eşik) ile 760 (üst
eşik) milimikron arası ışınları görür. Bu nedenle
kızıl ötesi ve mor ötesi ışınları göremeyiz. Kulağımız da ise bu sınırlar 20—20.000 frekans arasıdır.
Örneğin, deprem oluşumuna yol açan fay hatlarının kırılması ile ortaya çıkan sesi insanlar duyamazken, hayvanların bu sesi duydukları o bölgeyi
terk etmelerinden anlaşılmaktadır. Duyum eşikleri
insandan insana değişebileceği gibi, hayvanlar arasında da çeşitlilik gösterir. Bir kurbağa sinek vızıltısını çok rahat duyabilirken, yanında patlayan silah
sesini duyumsayamaz.
3. Farklılaşma Eşiği: Uyarıcının şiddetinde oluşan değişikliğin denek tarafından fark edilebilmesi
için gerekli olan en az miktara denir. Örneğin, 15 ve
16, 15 ve 17, 15 ve 18 gramlık ağırlıklar bir deneğin
ellerine verilse ve hangi elindekinin daha ağır olduğu sorulsa, denek bu ağırlıkları doğru bir şekilde
birbirinden ayıramaz. Deneğin iki ağırlık arasındaki farkı duyumsayabilmesi için ikinci ağırlığın en az
20 grama çıkarılması gerekir.

2.7 UYARILMA VE DAVRANIŞ
İçimizden ya da dışımızdan gelen, duyu organları tarafından alınabilecek şiddetdeki uyarıcıların
organizmayı etkilemesine uyarım adı verilir. İnsan
için uyarılma bir zorunluluktur. Çevreden gelen
uyarıcıların organizmanın uyum durumunu bozacak şekilde şiddetli veya az olduğu zaman organizma bu duruma uyum sağlayamaz. Hatta hiçbir iç
ya da dış uyarıcının etki etmediği, hiçbir uyarımın
olmadığı durumda yaşamdan söz edilemez.

Görsel 2.14 Bazı hayvanların
duyum eşiği insanlara nazaran
daha gelişmiştir.

Bir kişide herhangi bir duyum oluşması için gerekli minumum fiziksel enerji şiddetine mutlak eşik denir.
Mutlak eşik değerleri şunlardır:
1. Tat: 500 lt bir suda 1 gram
sofra tuzu
2. Koku: Üç odalı bir evde yayılan bir damla parfüm.
3. Dokunma: Bir sineğin kanadının 1 cm yükseklikten yanağınıza çarpması
4. İşitme: Oldukça sessiz bir
ortamda 6 metre uzaklıktan
bir kol saatinin sesi
5. Görme: Karanlıkta 50 km
uzaklıktan bir mum ışığının
alevi

59

2.7.1 Yetersiz Uyarılma

Görsel 2.15 İnsan için uyarılma bir
ihtiyaçtır.

Organizmanın, normalin altında uyarılmasına
yani normal etkinlikte bulunmasına yetmeyecek
kadar az uyarıcı almasına denir. Örneğin, sürekli karanlık ve sessiz bir odada bulunan bir kimse
yetersiz uyarılmaktadır. Uyarıcı bakımından fakirleştirilmiş ses, görme, dokunma duyumları özel
gereç ve ortamlarla azaltılan deneklerin yer aldığı
deneylerde, deneklerin algılamalarında bozulmalar olmuş, zekâ becerilerinde geçici gerilemelere
rastlanmış ve hatta davranışsal bozukluklarla (hayal görme gibi) karşılaşılmıştır. Bu durumun uzun
sürdüğü ortamlarda büyütülen organizmaların
bilişsel ve gelişimsel olarak gerilikler gösterdiği
saptanmıştır. Organizmanın yaşamını normal bir
şekilde sürdürebilmesi için yeterli uyarıma ihtiyacı
vardır. Mahkumlara verilen hücre cezasının istenmeyen bir ceza olmasının temelinde yetersiz uyarımın bulunmasıdır.

2.7.2 Aşırı Uyarılma

Görsel 2.16 Trafik yoğunluğu modern hayatın en büyük problemidir.

Bir iç ya da dış uyarıcının organizmayı normal
şiddet ve sürenin üzerinde etkilemesidir. Aşırı ses,
gürültü, hava kirliliği, aşırı üzüntü, açlık, susuzluk
gibi. Uyarıcı seviyesinin çok fazla olduğu bu durum
da aynı yetersiz uyarımda olduğu gibi benzer rahatsızlıklar oluşturur. Örneğin, çok gürültülü ortamlarda çalışan kişilerde yorgunluk, uyum bozukluğu,
huzursuzluk, gerilim hatta işitme kaybı oluşması
gibi. Aşırı uyarılma uzun sürerse organizma direnme gücünü kaybeder ve hiç tepki göstermez olur.

2.8 ALIŞMA VE DUYARLILAŞMA

Görsel 2.17 Çalışanlar ortamdaki
kokuyu hissetmezler.

60

Organizma aşırı ve yetersiz uyarımların etkisinden kurtulunca içinde bulunduğu ortama göre
kendini ayarlar. Yani fizyolojik olarak duyu organları çevreye uyum sağlar ve tepki vermemeye başlar. Bu sürece duyusal uyum adı verilir. Örneğin
karanlık bir ortama girildiğinde hiçbir şey göremezsiniz. Bir süre sonra görme organının uyum
yeteneği sayesinde ortamı görmeye başlarız. Duyusal uyum sayesinde çevremizde süregiden belirli uyarıcılara dikkat etmemeye başlarız. Duyusal uyum olmasaydı yani iç ve dış çevreden gelen
uyarıcıların tümünün sürekli farkında olsaydınız,
sınıfta ders dinlemek için dikkatinizi toplayamaz,

okuduğunuz kitabı anlamakta güçlük çekerdiniz.
Duyusal uyumun yararlı olmadığı yerlerde organizma koruyucu mekanizmalar geliştirmiştir. Örneğin,
elimiz ateşe değdiğinde veya dişimiz ağrıdığında,
ağrıya uyum yapmama sayesinde kendimize zarar
verecek unsurlardan korunmuş oluruz.
Alışma ve duyarlılaşmada da bir uyum söz konusudur. Hatta gündelik dilde bu kavramlar aynı anlamda
kullanılırlar ancak duyusal uyum fizyolojik kökenliyken, alışma ve duyarlılaşma yaşantı sonucu gerçekleşir.
Alışma: Duyu organlarının aynı şiddet seviyesini
koruyan bir uyarıcıya sürekli maruz kalması sonucu bu uyarıcının ilk etkisini giderek kaybetmesi ve
bu uyarıcıya karşı tepkinin giderek zayıflaması veya
tepkinin ortadan kalkmasıdır. Örneğin, uyuduğumuz odadaki saatin tik tak seslerini kulağımızın bir
süre sonra duymaması (sese alışma), sürülen parfüm kokusunu burnumuzun bir süre sonra alamaması (kokuya alışma)gibi. Duygusal alışma olgusu
duyarsızlaşmaya yol açar. Örneğin babasından sürekli azar işiten bir çocuğun bir süre sonra uyarılara
hiç aldırış etmemesi gibi psikolojik uyarıcılara karşı
duygulardaki zayıflama duyarsızlaşmadır.
Alışma göz dışındaki bütün duyu organları için
geçerlidir. Göz sürekli kıpırtı içinde olduğu için görüntü retinada hep aynı yere düşüp gözde alışmaya
neden olmaz.
Duyarlılaşma: Duyarlılaşma da uyarıcının tekrarlanması sonucu gelişir ancak bu defa, tekrarlanan
uyarıcının etkisi giderek artar, bu uyarıcıya karşı ortaya çıkan davranış giderek kuvvetlenir. Yani alışmanın
tam tersidir. Örneğin açık kalan bir musluktan gelen
damlayan su sesi bir müddet sonra bizim için işkence
hâlini alabilir. Şiddetli bir patlama sesinden sonra diğer seslere tepkide daha duyarlı hale gelinebilir.
Alışma ve duyarlılaşma tekrarlar vasıtasıyla oluşmasına karşın sonuç olarak birbirine zıt sonuçlara
ulaşan iki durumdur. Alışma etkileri tepkide bir
azalma ile, duyarlılaşma etkileri de tepkide bir artma ile kendisini gösterir. Alışma ve duyarlılaşma süreçleri ortaya çıkan davranışın gücünü düzenlemeye
hizmet eder. Her ikisi de bizi ilgisiz şeyler üzerinde
enerji harcamaktan korur ve hareketlerimizi önemli
şeyler üzerine odaklamamıza izin verir.

Görsel 2.18 Damlaların sesi bir süre
sonra gürültü etkisi oluşturur.

61

3. UYGULAMA
Aşağıdaki tabloda verilen açıklamaları ilgili olduğu kavramla eşleştiriniz.
1. Denize ilk girdiğinde üşüyen birine kısa bir süre sonra suyun ısının normal gelmesi

a-Yetersiz uyarım

2. Büyük bir deprem geçiren birinin küçük ölçekli sallantıları
da hissetmeye başlaması

b-Duyarsızlaşma

3. Avukatlığın ilk yıllarında icra işlemlerinde çok üzülen birinin ilerleyen yıllarda durumdan etkilenmemesi

c-Duyarlılaşma

4. Uyarıcının şiddeti duyum eşiği sınırları dışında veya alt
eşiğe yakın düzeyde olması

d-Duyusal uyum

5. Uyarıcıların duyu organları aracılığı ile sinir akımına dönüştürülerek beyne ulaşması ile oluşan duyusal bilgi

e-Duyum eşiği

6. Bir uyarıcının duyu organları tarafından alınabilecek güce
ulaştığı nokta

f- Duyum

7. Bedenimizin ve hareketlerimizin bilincinde olmamızı sağlar. g-Farklılaşma eşiği
8. Bir uyarıcının şiddetinin değiştiğinin organizma tarafından h-Hareket ve kas
fark edilebilmesi için gerekli asgari miktar
duyumu

2.9 ALGI
DÜŞÜNELİM

Sadece duyumlara sahip olsaydık ve onları anlamlandıramasaydık sizce ne olurdu?
Duyu organları tarafından alınan uyarıcıların beyin tarafından yorumlanıp anlamlandırılması sürecine algılama denir. Biz dünyayı duyu organlarımız yoluyla algılarız. Bu
bakımdan bizim her duyuma ilişkin algılarımız vardır. Duyumlar algının ön koşuludur.
Örneğin dilin tat alması duyumdur, aldığımız tadın çay olduğunu anlamak ise algıdır.
Kulağın bir ses işitmesi duyumdur, işittiğimiz sesin telefonumuzun sesi olduğunu anlamak algıdır. Bu nedenle algı duyumların bilgisidir denebilir. Sadece duyumlara sahip
olsaydık tepki vermemiz, hayatta kalmamız ve uyum sağlamamız mümkün olmazdı.

2.9.1 Nesne Algılama
Algı kendisini oluşturan duyumların toplamından daha fazla bir şey ifade eder. Tüm
algılardaki ortak özellik, duyusal bilginin daima nesnelere dönüştürülmesidir. Kolun

62

üzerinden gelen bir dizi basınç duyumu sürünen bir
böcek olarak algılanır. Uzaktan gelen sirene benzer
ses, yaklaşan bir cankurtaran olarak işitilir. Örneklerden de anlaşılacağı gibi insanlar sadece duyum ve
uyarıcı topluluklarını değil, devamlı olarak nesne algılarlar.
Nesne algısı insanların duyu organları ve sinir
sistemlerinin doğuştan gelen bir özelliği olsa da kısmen öğrenmeye de dayalıdır. Kişinin nesneleri isimlendirebilmesi ve bunların işlevlerini belirtebilmesi
öğrenmeyle olur. Nesne algılamasında bazı örgütleyici süreçler rol oynar. Bu süreçler; şekil-zeminin
birbirinden ayırt edilmesi, uyarıcıların bir örüntüye
gruplanması ve uyarımdaki boşlukları doldurularak
algılanmasıdır. Örneğin, görsel 2. 23’e baktığınızda
buradaki siyah alan daha önce gördüğünüz belirli bir
cisme benzemese bile, siz onu cisim gibi görürsünüz.

2.9.2 Algısal Değişmezlik
Nesnelerin içinde bulunduğu koşullar (perspektifi, aydınlanması, yakınlık-uzaklığı) değişmesine
rağmen o nesneyi sabit ve değişmez olarak algılama eğilimidir. Algıda değişmezliğin olabilmesi için
daha önce ilgili nesnenin bilinmesi gerekir. Büyüklük, şekil, parlaklık (renk) değişmezliği olmak üzere
3’ e ayrılır:
1. Büyüklük Değişmezliği: Boyutlarını daha
önceden bildiğimiz nesnelerin uzaktan ve çeşitli
açılardan farklı büyüklükte görünseler de hep aynı
algılanmalarıdır. Gökyüzündeki uçağı küçük olarak
görmemize rağmen biz onu yine de gerçek büyüklüğünde algılarız. Bu durum, kısmen bellekte depolanan nesnenin göreceli büyüklüğü ile ilgili bilgiyi içeren deneyime, kısmen de uzaklık ipuçlarına bağlıdır.

Görsel 2.19 Nesnelerin retina üzerindeki görüntüleri büyüyüp küçülse de onları sürekli olarak aynı
boyutta algılarız.

2. Şekil Değişmezliği: Nasıl olduğunu bildiğimiz
bir nesnenin şeklinin hangi açıdan bakarsak bakalım
onu daima aynı biçimde algılamamızdır. Arkadaşımız saç ve kıyafetini değiştirse de biz onu yine de
aynı arkadaşımız olarak algılarız.
3. Renk değişmezliği: Daha önce rengini ve
parlaklığını bildiğimiz nesnelerin içinde bulunduğu ortamın ışık miktarı, açısı değişmesine rağmen

63

nesnenin aynı parlaklıkta veya renkte algılanmasıdır. Bahçemizdeki ağacın yaprakları karanlıkta daha
koyu, güneş ışığında daha açık görünmesine rağmen
biz onu hep aynı renk olarak algılarız.

2.9.3 Derinlik Algısı
İki boyutlu retinal görüntünün üç boyutlu bir görüntüye dönüştürülmesine derinlik algılaması denir.
Gözün ağ tabakası, fiziki olarak gördüğümüz nesneleri sağ-sol (en), yukarı-aşağı (boy) gibi iki boyut
üzerine görme kabiliyetine sahiptir fakat buna rağmen biz nesneleri üç boyutlu (en-boy-derinlik) olarak algılarız. Bu işlev merkezî sinir sisteminde farklı
mekanizmaların birlikte çalışması ile gerçekleşir. Bu
mekanizmalar nesnelerin uzaklığını ve derinliğini
belirlemek için bazı ipuçları kullanırlar. Tek gözün
kullandığı (monoküler) ipuçları ile iki gözün kullandığı (binoküler) ipuçları. Bu ipuçları sayesinde
sürekli olarak bizimle nesneler arasındaki mesafeyi
değerlendiririz. Örneğin iki nesnenin aynı büyüklükte olmasını beklediğimiz hâlde aynı büyüklükte
olmadıkları zaman meydana gelen monoküler derinlik ipucudur. Bu durumda iki nesneden daha büyük olanı veya daha alt plandaki bir nesne bize daha
yakında, küçük olanı ya da yatay olarak daha yukarı
plandaki bir nesne ise daha uzakta gibi görünür.
Bir nesneye yakınsak onu daha aydınlık ve parlak görürüz. Belirsiz ve üzeri gölgeli olan şeyler bize
daha uzakmış görünür. Nesneler üst üste bindiği zaman üstte olan nesne daha yakında, altta olan nesne
daha uzakta görünür.
Derinlik algısı sadece çevresel etkenlerin sonucu
değildir. Organik bazı etmenlerin de rolü vardır. Gözümüzün uzak ya da yakın cisimlere bakarken yaptığı uyum, çift gözle bakma, çift gözle alınan imgelerin
birbirine uymazlığı da derinlik algısının oluşmasında etkendir. Örneğin, yakındaki bir nesneyi görmek
için gözleri hareket ettiren kasların içe, uzaktaki bir
nesneyi görmek için dışa doğru hareket etmesinden
kaynaklanan binoküler derinlik ipucudur.

64

Görsel 2.20 Paralel olan çizgiler,
bizden uzaklaştıkça birbirine yaklaşıyormuş gibi görünür.

2.10 ALGIYI ETKILEYEN FAKTÖRLER
Dikkat: Büyük, şiddetli, aniden otaya çıkan, yeni, tekrarlanan, hareket eden, birey için
önemli olan uyarıcılar dikkat çeker.
Hazırlayıcı Kurulum: İnsanın dikkati, birçok uyaran söz konusuyken neden “A” ya
değil de “B” ye yönelmektedir? Bu sorunun cevabı “Organizma, algılamaya hazır olduğu
uyaranı algılamaktadır” şeklinde verilebilir. Örneğin bir jeolog ve bir kuş meraklısı alan
gezisine farklı nesneleri aramak için kurulmuş olarak çıkarlar ve gerçekten de farklı nesneler dikkatlerini çeker. Bir annenin telefonun sesi yerine bebeğinin sesini işitme olasılığı daha fazladır.
Ortam: Beyaz bir önlüğün hastanede başka okulda başka algılanması gibi
Telkin: Bireyi belli bir düşünceye ikna etme süreci de algılamalar üzerinde etkilidir.
Elinde içi su dolu bir parfüm şişesi ile odaya giren bir kişi elindeki şişenin içindeki sıvının
parfüm olduğunu söylediğinde odanın içinde bulunan birçok kişi şişeden püsküren su
taneciklerini parfüm kokusu olarak algılayabilir.
Fiziksel ve sosyal çevre: Bireyin içinde yaşadığı fiziksel ve sosyal çevre (kültürel koşullar) algılarımız üzerinde etkilidir. Örneğin, İspanya’da boğa güreşi seyreden bir İspanyol
ile bir İsveçli düşünelim. İsveçli hayvanın çektiği acıyı, İspanyol ise matadorun becerisini,
cesaretini algılayacaktır.
Zihinsel tutum ve önyargılar: Zihinsel tutum ve önyargılar algılarımızı belirler. Erkek
deneklere milliyetleri belirtilmeden gösterilen bayan fotoğraflarından güzellik sıralaması
yapmaları istenmiş, daha sonra milliyetleri belirtilerek istendiğinde ise farklı sıralama
yaptıkları görülmüştür.
Heyecan yaratan kuvvetli duygular ya da ani beklenmedik olaylar algılarımızı etkiler. Örneğin, korku ya da öfke bazı uyarıcıları olduğundan farklı algılanmasına yol açar.
Geçmiş yaşantılardan edindiğimiz deneyim ve bilgilerin de algı üzerinde etkisi vardır. Kendisine bir şey gösterilen kimse, eğer o şeyin ne olduğunu önceden bilmiyorsa onu
anlamlandırmada ve algılamada güçlük çeker.

2.10.1 Algıda Bütünlük
Duyumların anlamlı kılınarak, bir biçime ya da kalıba sokulmasına denir. Bütün parçadan önce gelir. İnsanlar sadece duyumlamaz, uyarıcıları anlamlı bütünler hâline getirip
nesneler olarak örgütlerler. Kırmızı ve yuvarlak bir şekli elma olarak görmemiz, soğuk
ve ıslak bir duyumu yağmur olarak algılamamız bir tek uyarana değil, uyaran gruplarına
tepkide bulunmamız sayesindedir. Bir kişiye baktığımızda biz onu göz, kaş, burun, saç
olarak değil, Mehmet ya da Elif olarak algılarız.
Algıda organizasyon iki şekilde gerçekleşir. Şekil-zemin algısı ve gruplama

65

a. Şekil-Zemin Algısı: Bir uyaranda uyaranın bir
parçasının şekil (figür), geri kalan kısmının ise zemin
(fon) olarak algılanmasıdır. Her türlü algı için geçerlidir. Doğuştandır. Şekil ve zeminin yer değiştirmesi
aynı uyarıcının farklı algılanmasına yol açabilir. Bütün
algılamalarda bir şekil bir de zemin vardır. Örneğin
görsel alanda daha önde, daha belirgin görünen şekil;
daha arkada, belirsiz gibi görünen ise zemindir.Yani
odaklanılan nesneyi diğerlerinden daha önde ve net
görme, diğer görünen nesneleri daha geride ve daha
belirsiz görmedir. Müzik eşliğinde okunan şiir örneğinde müzik fon, okunan şiir figürdür. Şu anda okuduğunuz bu satırlar ve yazılar sizin için şekil; arkadaki
beyaz sayfa zemindir. Günlük yaşamda da dikkat edilen şeyler şekil, diğer herşey zemindir.
b. Gruplama: Algı duyusal verilerin bütün hâlinde
gruplanması ile ortaya çıkar.
Gruplamaya yol açan
koşullar dört noktada toplanabilir.

Görsel 2.21 Koyu renge odaklanıldığında vazo, açık renge odaklanıldığında birbirine bakan iki
insan yüzü görünür.

1.Yakınlık: Nesneler zaman ve mekânda birbirine yakın oldukları zaman, ayrı olarak
değil birarada algılanırlar. Zaman içinde birbirine değişik yakınlıklarda bulunan vuruşların müzikte ritim duygusu olarak algılanması yakınlık ilkesi ile ilgilidir. (Örnek 1)

Örnek 1

2. Benzerlik: Renk, büyüklük ve şekil olarak birbirine benzer nesneler genellikle bir
örüntünün parçası olarak algılanırlar. (Örnek 2)

Örnek 2

66

3. Devamlılık (Süreklilik): Birbirini takip eden uyarıcılar tek tek değil bir bütün
olarak algılanır. Yanıp sönen ampullerden oluşan bir yazı tek tek ampuller şeklinde
değil anlamlı bir yazı şeklinde bütün olarak algılanması gibi (Örnek 3)
C
A
O

D
B

Örnek 3

4. Tamamlama: Bir nesnenin tümü görülmese de o nesnenin tümü görülüyormuş
gibi algılanır. Yani zihin eski bilgi ve benzerliklere dayanarak uyarıcıdaki eksiklikleri
anlamlı bütünlükler oluşturacak şekilde tamamlar. (Örnek 4)

Örnek 4

2.10.2 Algıda Seçicilik (Dikkat)
İnsanın çevreden ve kendi bedeninden gelen tüm uyarıcıları algılamayıp onlar
arasında bir seçim yapmasına denir. Buna seçici dikkat de denir. Eğer duyu organlarımıza çarpan ya da kendi bedenimizden gelen tüm uyarıcıları duyumsamak
mümkün olsaydı bile bunların hepsi açıkça kavranamazdı. Organizma bu nedenle
enerjisini çevresindeki (ya da bedeninden gelen) uyarıcılardan hepsine değil bazılarına yöneltir. Ders çalışmaktan sıkılan bir öğrencinin dikkati bazen dış uyarıcılara
(dışardan gelen satıcının sesi, mutfaktan gelen koku gibi) bazen de iç uyarıcılara (
midesinden gelen açlık gurultusu, bazen oturduğu sandalyenin sertliğinin verdiği
rahatsızlık gibi) yönelir.

Algıda Seçiciliği (Dikkati) Etkileyen Faktörler
Dış Faktörler: Uyarıcının özellikleri ile ilgili olan faktörlerdir. Bunlar:
Uyarıcının Şiddeti ve Büyüklüğü: Bir ışığın parlaklaşması veya bir sesin şiddetlenmesi, bunların dikkati kendilerine çekme olasılıklarını artırır. (Büyük bir gürültü,
parlak renkli ilanlar diğerlerine göre daha önce farkedilir.)
Yenilik: Sıradan nesneler, olaylar, resimler, alışılagelmiş olmayanlara göre daha az
dikkat çeker.

67

Tekrar Eden Uyarıcılar: Bir uyarıcının tekrarlanması fark edilme olasılığını artırır.
(Sınıfın ilgisini çekmek isteyen öğretmenin masaya birkaç kez vurması) İnsanların unutkanlık özelliğini dikkate alan reklam şirketleri bu gerçekten hareketle satacakları malın
reklamını tekrarlayarak insanların zihninde yer etmeye çalışmaktadır.
Hareket Eden Uyarıcılar: Hareket eden bir nesneye doğuştan gelen bir yönelme eğilimi vardır. Bu eğilimi bilen reklamcılar dikkat çekmek için hareketli görüntüler kullanırlar. (Oyuncak vitrininde dans eden bir bebeğin diğer oyuncaklardan daha önce fark
edilmesi)
Zıt Uyarıcılar: Farklı olan, çevrenin geri kalan kısmı ile kontrast içinde bulunan durumlar dikkati daha fazla çeker. (Karla kaplı bir ortamda siyah bir tavşanın beyazlara
oranla daha kolay fark edilmesi)
İç Faktörler: Algılayıcının özellikleri ile ilgili olan faktörlerdir. Bunlar:
İlgiler: İnsanların ilgisi hangi şeyi nasıl algılayacakları konusunda belirleyici olabilmektedir. Otomobilleri çok seven bir gencin otomobil reklamlarına dikkat etmesinde olduğu gibi insanlar görmek istediklerini görürler.
Meslek: Şoförün motordan gelen sesi yolculardan önce fark etmesi gibi polisin, savcı
ve hakimlerin insanları suç penceresinden; öğretmenlerin bilgi penceresinden; askerlerin
düşman-dost penceresinden algılamaları hep mesleğin etkisini göstermektedir.İnsanların mesleklerini algılama şekilleri onların motivasyonlarını da etkilemektedir.
Beklenti: Belli şart ve durumların gerçekleşmesi halinde umulan bir sonucun ortaya
çıkma öngörüsü beklentidir. İnsanlar bekledikleri şeyi algılamaktadırlar. Kar yağdığında
tatil beklentisi olan öğrencilerin tatil haberine diğer haberlerden daha çok dikkat etmeleri gibi

TABLOYA BAKIN VE RENKLERİ SÖYLEYİN, KELİMELERİ DEĞİL!

SARI
KIRMIZI
SİYAH
KIRMIZI

MAVI

TURUNCU
YEŞİL

TURUNCU
MOR

MOR
YEŞİL
SİYAH

SIYAH
MAVİ
SARI
MAVİ

SAĞ-SOL ÇAKIŞMASI
SAĞ BEYNİNİZ RENKLERİ SÖYLEMEYİ DENER FAKAT SOL BEYNİNİZ
KELİMELERİ SÖYLEMEKTE ISRAR EDER.

68

Güdü ve İhtiyaçlar: Aç olan bir insanın kendine gösterilen şekilleri yiyeceğe susuz
olan birinin ise suya benzetmesi gibi algılarımızı ihtiyaç ve güdüler de etkilemektedir.Koruma görevlileri saldırılara ve suikastlere motive oldukları için şüpheli şahısları
daha çabuk farkedebilirler.

2.10.3 Algı Yanılsamaları
Algılarımız, bireysel yorumlamalara dayalı olduğundan gerçeği birebir yansıtması
her zaman mümkün değildir. Birtakım fiziksel koşullar ya da bireyin psikolojik durumu uyarıcıların olduğundan farklı yorumlanmasına yol açabilir. Bu duruma algı yanılsamaları denmektedir.
İllüzyon (yanılsama)
Gerçekten var olan bir uyarıcının olduğundan farklı algılanmasıdır. Gerçek bir nesnenin duyular üzerindeki izlenimlerinin yanlış değerlendirilmesidir. Fiziksel ve psikolojik olmak üzere ikiye ayrılır:
Fiziksel illüzyon: Uyarıcının özelliklerinden ve çevre koşullarından kaynaklanan,
herkeste aynı yanılgıya neden olan illüzyondur. Bu algı yanılsamalarının temelinde derinlik ipuçlarının yanlış yorumlanması yatar. Örneğin su dolu bir bardaktaki kaşığın
kırık olarak algılanması gibi yanılsama fiziksel ortamın; düz giden bir yolun uzakta
birleşiyormuş gibi algılanması fizyolojik yapının etkisiyle gerçekleşir.

Görsel 2.22 Fiziksel illüzyon örnekleri

Gözlerimizin bizi ne kadar yanıltabileceğini gösteren bazı optik illüzyonlar da vardır.
Örneğin, 2.24 görselinde yamuk görünen çizgiler, gözlerimizi biraz kısarak baktığımızda
düz görünürler. Nedeni ortadaki kare şeklindeki siyah beyaz kutucuklardır.

69

Algı yanılsamasına bazı örnekler:

Görsel 2.23 Şekildeki yatay ve dikey çizgiler düz ve paraleldir. Ancak soldaki hem dış hem
iç bükey, sağdaki ise dış bükey olarak algılanır.

Görsel 2.24 Çizgilerin kesişme yerlerinde gerçekten beyaz noktalar var mı?

Görsel 2.25 Ortada bulunan çemberler eşit büyüklüktedir. Oysa soldaki sağdakinden daha
büyük algılanır.

Bu algı yanılsamalarının temelinde derinlik ipuçlarının
yanlış yorumlanması yatar.
Psikolojik illüzyon: Bireyin geçmiş yaşantıları, duyguları, istekleri, korkuları, kaygıları gibi öznel özelliklerinden
kaynaklanan yanılsamadır. Fiziksel illüzyon her bireyde
aynı görülürken, psikolojik illüzyon her bireyde aynı görülmez. Örneğin, yılandan korkan birinin gece yerdeki
hortumu yılan olarak algılaması gibi.

70

2.11 ALGI VE DUYUM ARASINDAKİ FARKLAR
• Duyumlar basit, algı ise içinde öğrenme, bellek gibi süreçlerin olduğu karmaşık bir
süreçtir. Nesnelerin mekânda belli bir yere yerleştirilmesi, yorumlanması ve kavranmasını gerektirir.
• Duyumlar nesnel bir olay iken, algı (her bireyin yaşantısı ve deneyimleri birbirinden
farklı olduğu için) öznel bir olaydır. Örneğin, gece yolda yürürken yerde görülen bir
ip parçasını herkes aynı şekilde duyumsar ama kimi insan onu ip olarak algılarken
kimisi de yılan olarak algılayabilir.
• Duyum nörofizyolojik bir olayken, algı psikolojik ve bilişsel bir olaydır.
• Duyum olmadan algı gerçekleşmez. Uyarıcı

Duyum

Algı

• Her duyum algı ile sonuçlanmayabilir çünkü organizmaya bir anda birden çok
uyarıcı gelmektedir. Organizma bunların hepsini anlamlandırmak durumunda değildir.

Günümüzde duyum ve algı üzerine yapılan çalışmalar sonucu elde edilen
bilgilerden yararlanılan alanlar:
a) Endüstri, reklam ve vitrinlerin düzenlenmesi gibi alanlarda ( Örneğin, dar mekânların daha geniş gösterilmesi için mimari ve iç dekorasyonda ayna ya da derinlik
içeren resimler kullanılması gibi),
b) Eğitimde bilgilerin daha iyi öğrenilmesinde, bir cümlenin söyleniş biçimi ve vurgulanması, cümlenin anlam öğelerini gruplamaya yardım etmek içindir. “Oku
baban gibi eşek olma” cümlesinin kelimelerini değişik biçimlerde gruplayarak
(‘oku’dan sonra virgül konulması ile ‘gibi’ den sonra virgül konulduğunda anlam
bütünlüğünün iki farklı anlamda algılanması gibi)
c) İnsanlar arasındaki iletişimin düzenlenmesinde ( Her bireyin algılaması o bireyin
‘gerçeğini’ temsil ettiğinden, bu durum diğerlerinin algılamasına saygı göstermeyen, özgür düşünen kimselerin yetişmesini ve gelişmesini kısıtlayan bir ortam
oluşturur. Kişiler algılarında yanılabileceklerini bilirlerse daha hoşgörülü olabilirler),
d) Hukukta görgü tanıklarının dinlenmesinde (Dış dünyadaki olayları ve nesneleri
olduğu gibi değil, anlam yükleyerek, değiştirerek algıladığımız bilgisi) yararlanılır.

71

4. UYGULAMA
I. “ Yaşadığımız üzüntünün çoğu, sorunlarımızın değil, bakış açımızın sonucudur.
Bizi asıl üzen gerçek olay değil onu nasıl algıladığımızdır”. Allen Klein’nin bu
sözünden ne anlıyorsunuz?
II. Aşağıdaki boşluklara “yakınlık, tamamlama, süreklilik, benzerlik” algı yasalarından uygun olanları yazınız.
1. Bir gezi kafilesinde aynı tarz şapka takanların ya da aynı renk flama taşıyanların bir
grup olarak algılanması algı yasalarından ……………….. ile ilgilidir.
2. “Şim dibucüm leyiok uman ızz or laş acak.” Bu cümleyi okumakta zorluk çekmenizin
nedeni algıda …………… yasasına göre gruplanmasındandır.
3. Kulağı iyi işitmeyen birinin duyduklarından duyamadıklarını anlaması algı yasalarından………………. yasası ile açıklanabilir.
4. Yüzlerce resim karesinin arka arkaya hızlı bir şekilde oynatılması ile ortaya çıkan bir
çizgi film sahnesi algı yasalarından ……………….. ile ilgilidir.
III. Aşağıdaki ifadelerin doğruluk değerlerini tablodaki yerlerine işaretleyiniz.
D

1-Sınava hazırlanan bir öğrencinin televizyondaki sınavla ilgili
haberi birçok insandan önce algılaması algıda değişmezliktir.
2-Geceleyin yapılan havai fişek gösterisini rahat bir şekilde algılayıp
izlerken; gündüz yapılan gösteriyi net algılayamamamız algıyı
etkileyen ortam faktöründendir.
3- Gerçekte var olan bir uyarıcının olduğundan farklı algılanması
illüzyondur.
4- Her duyum algı ile sonuçlanmayabilir.
5- Algının gerçekleşmesi için uyarıcıların şiddetinin duyum eşiği
sınırları içinde bulunması gerekir.
6-Bakmak duyum, görmek ise algıdır.
7- Ağrı, basınç, acı, sıcaklık kulaktaki alıcıların sağladığı duyumdur.

72

Y

2.12 GÜDÜLENME
Muş’un Hasköy İlçesi Gökyazı Köyü’nde okuldan arta kalan zamanlarında çobanlık yapan Zeynep Dinçer ve Sibel Balkaya, Temel Eğitimden Ortaöğretime Geçiş
(TEOG) sınavına tam puan alarak Türkiye birincileri arasına girmeyi başardı. Tek göz
odada 12 kişilik nüfusla yaşayan Balkaya “Bulaşık yıkadım, temizlik yaptım, kardeşlerime baktım ve zaman zamanda yaylada hayvanlarımızı otlattım. Gerçekten insan
istediği zaman her yerde her an her şeyi yapabiliyor. Biraz uykumdan ödün verip ders
çalıştım. Hayvan otlatırken kitaplarımı yanımdan ayırmadım. Sonunda her öğrencinin hayali olan TEOG birincisi oldum”
Basından

DÜŞÜNELİM

Öğrencilerin bu başarılarının enerji kaynağı sizce nedir?

Davranışlara dışardan bakıldığında herkesin hangi davranışı yaptığını gözlemleyebiliriz ama bu davranış hangi amaçla, hangi sebeple yaptığını söyleyemeyiz. İşinde yükselmek isteyen bir kişi, karşılaştığı zorluklara aldırmadan gece gündüz çalışır. Yalnız kalmak
istemeyen bir kişi çeşitli dernek ve kulüplere üye olur. Acıkan biri karnını doyurmak
için yiyecek arayışına girişir. Bu örneklerden de görüldüğü gibi organizmayı davranışta
bulunmaya sürükleyen etmenler fizyolojik ve psikolojik olabilir. İşte insanların yaptığı
davranışları niçin yaptığının cevabı güdüleri oluşturmaktadır. Güdü, davranışa enerji ve
yön veren güçtür, bu güç organizmayı etkileyerek bir amaç için harekete geçmesini sağlar.
Güdülenme Süreci
1) İhtiyaç: Rahatlık ve uyum sağlayan, normal davranışları kolaylaştıran bazı şeylerden
yoksun olma durumudur. Bir davranışa güdülenebilmek için öncelikle organizmanın
fizyolojik (hava, yiyecek, içecek, uyku gibi) ve psikolojik (beğenilme, arkadaşlık, sevgi,
şefkat, saygınlık görme gibi) ihtiyaçlarının bir ya da birkaçının eksikliğinin duyulması
gerekir. Bu ihtiyaçlarının karşılanmaması durumunda organizmanın fizyolojik ya da
ruhsal dengesi bozulur ve bir iç gerilim doğar.
2) Dürtü: Bu ihtiyaçların karşılanması ve yoksunluğun giderilmesi için organizmada oluşan itici güce dürtü denir. Genellikle birdenbire belirginleşir ve organizmanın engelleyemeyeceği kadar güçlüdür. Açlık, susuzluk birer dürtüdür.

73

3) Güdü: Organizmanın bu ihtiyacını gidermek için onu dürtü yönünde harekete geçiren eğilime motiv ya da güdü denir. Güdü bir davranışı başlatmaya ya da onu sürdürmeye olan istekliliği belirtir. Davranışların enerji kaynağıdır. İnsanda, dürtüler
herhangi bir ihtiyacın duyulmasını, güdüler de bu ihtiyac doğrultusunda harekete
geçilmesini sağlar. İhtiyaç karşılandığında organizma rahatlar ve doyuma ulaşır.
4) Güdülenme: İhtiyaç ile doyum sağlanması arasında yaşanan bu sürece güdülenme
denir. Organizma amacına ulaşıp doyuma kavuşunca güdü geçici de olsa giderilir
fakat bir süre sonra tekrar ortaya çıkar. Bu nedenle güdülenme döngüseldir.

İHTİYAÇ
AMACA
ULAŞMA

DÜRTÜ

Güdüsel döngü

DAVRANIŞ

GÜDÜ

2.12.1 Güdü Türleri
A. Fizyolojik Güdüler
1. Açlık, susuzluk, cinsellik, annelik dinlenme ve
uyuma, beden ısısını dengede tutma örnek olarak gösterilebilir.
2. Doğuştan kazanılmış özelliklere bağlı olduğundan “dürtü” kavramı ile eş anlamlı kabul edilmektedir.
3. Organizmanın yaşamasına ve neslin devamına
hizmet ederler.Bu nedenle birincil güdülerdir.
4. Doğuştandır yani öğrenilmemiştir.
5. Hem insanlarda hem hayvanlarda görüldüğü
Görsel 2.26
için evrenseldir.
6. Hayatın ilk yıllarında oldukça etkindir.

74

B. Toplumsal Güdüler
1. Bağlılık, saygınlık, başarılı olma, güvenlik, ait olma,
kabul görme örnek olarak gösterilebilir.
2. Sonradan toplum içerisinde ortaya çıkan, öğrenme
ile oluşan güdüler olduğu için ikincildirler.
3. Organizmanın ruh sağlığının korunmasına hizmet
ederler.
4. Kültürden kültüre, kişiden kişiye ve zamanla değişir.
5. Hayatın ileriki yıllarında davranışları daha çok et- Görsel 2.27
kiler.

C. Uyarıcı Kaynaklı Güdüler
Dışsal uyarıcılara daha çok bağlı olan, dış dünyayı
keşfetmeye ve değiştirmeye odaklı öğrenilmemiş güdülerdir. Bunların başında araştırma ve merak, kurcalama ve temas etme güdüleri gelir. Araştırma ve
merak, dünyayı algılama ve keşfetmeye yönelik, yaratıcılıkla ilgili bir güdüdür. Merak düzeyi, içinde bulunulan duruma, koşullara ve olaylarla tanışıklık derecesine göre değişir. Kurcalama, insanın bir nesneyi eline
alma, oynama, dokunma, hissetme eğilimidir. Çocukların nesneleri kurcalaması, içinde ne olduğunu görmeye çalışması merak güdüsünü doyuma ulaştırmak
içindir. Temas etme, evrensel bir güdüdür. İnsan için Görsel 2.28
şefkat, kucaklama ve yakınlık temeldir. Örneğin erken
doğan bebeklerin kucağa alındıktan sonra daha hızlı
kilo aldıkları gözlenmiştir.

2.13 GÜDÜLENMİŞ DAVRANIŞ VE GÜDÜLENMEMİŞ DAVRANIŞ FARKI
• Güdülenme sonucunda organizmanın etkinliği artar. Bu nedenle de güdülenmiş davranış güdülenmemiş davranıştan daha verimlidir.
• Güdülenmiş davranış, belli bir hedefe yönelir. Organizma, ihtiyacı doğrultusunda davranışta bulunur. İhtiyaç ne kadar güçlüyse hedefe yönelen davranış da o derece güçlüdür. Amaca ulaşmada kararlı ve ısrarlı olma güdülenmemiş davranıştakinden fazladır.
• Güdülenmiş davranış, seçicidir. Organizma neye ihtiyaç duyuyorsa ona yönelir.
• Güdülenmiş davranış, organizmayı aşırı faaliyete, dolayısıyla fazla enerji tüketimine
götürdüğünden güdülenmemiş davranıştan daha yorucudur.

75

Konunun başında verdiğimiz TEOG başarısı örneğinde olduğu gibi insanların bir şeye
ulaşmak için güdülenmesi, onların başarıya ulaşma şansını ne kadar olanaklı gördüğüne
ve başarmayı istediği bu şeyi ne kadar değerli bulduğuna bağlıdır.

2.14 KENDİNİ GERÇEKLEŞTİRME İHTİYACI (GÜDÜLER HİYERARŞİSİ)
Hümanist (insancıl) yaklaşımın temsilcilerinden A. Maslow (Maslov,1908-1970) insan ihtiyaçlarını bir piramit şeklinde en temel (birincil) olanlardan en karmaşık olanlara
doğru sıralamıştır. Ona göre en alt düzeyde fizyolojik güdüler, en üstte de kendini gerçekleştirme güdüsü vardır.
Fizyolojik İhtiyaçlar: Açlık, susuzluk, nefes alma, uyumak en önemli fizyolojik ihtiyaçlardır ve daha yüksek ihtiyaçlara doğru ilerlemek için önce bunları tatmin etmemiz
gerekir. Tarih boyunca ve günümüzde dünyanın pek çok yerinde, insanların çoğunun
yaşamı, bu temel ihtiyaçları karşılamaya çalışmakla geçmektedir. Yaşamak için yiyecek ve
su bulma ihtiyacı akranlarının saygısını kazanmak ya da sanatsal becerilerini gerçekleştirmek gibi ihtiyaçların önüne geçer.
Güven İhtiyacı: Fizyolojik
ihtiyaçlar karşılandığı zaman,
güven ihtiyacı baskın hâle gelir. Bunlar emniyet, istikrar,
korunma, korku ve kargaşadan
kurtulma ihtiyacıdır. Özellikle
geleceği kestiremediğimizde
ya da politik ve toplumsal istikrar tehdit altında olduğunda, bu ihtiyaç daha belirgin
hâle gelir.
Ait Olma ve Sevgi İhtiyacı:
Yiyecek içecek ihtiyacının karşılanması mutluluğun garantiGörsel 2.29 İnsanın en önemli ihtiyacı hayatta kalmak ve
si değildir. İnsan bir süre sonra
güven içinde olmaktır.
diğer insanlarla ilişki kurmak,
bir grupta ya da bir ailede yer
edinmek ister. Birçok derneklere, kulüplere, partilere hatta
çetelere üye olmanın altında bu ihtiyaç bulunur. Kişi, üyesi bulunduğu ya da desteklediği
grubun başarısı ile (sanki kendi başarmış gibi) mutlu olur. Bunu sağlayan bireyin grup ile
kendisi arasında hissettiği aidiyet duygusudur.
Saygı İhtiyacı: Her insan içinde yaşadığı toplumda iyi bir işe, dolayısıyla gelire sahip
olma, başarılı olma, onay ve kabul görmek ister ancak bu güdülerin öncelik sırası bireyden bireye farklı olabilir. Bu farklılığı büyük ölçüde insanların içinde yaşadığı aile ortamı
ve kültür belirler. İnsan, temel ihtiyaçlar doyurulduktan sonra estetik ve entelektüel ilgilere yönelebilir.

76

Maslow’a göre kendini gerçekleştirme, en yüksek derecedeki insan ihtiyacıdır. Kendini
gerçekleştirmek; fikirlerimizi, becerilerimizi, ilgi alanlarımızı ve yeteneklerimizi araştırıp
geliştirmek anlamına gelir. Maslow olanaklar sağlandığında, her insanın doğuştan getirdiği
gizil güçlerinin farkına varacağını ve eninde sonunda kendini gerçekleştireceğini savunur.
Maslow’un araştırmalarına göre kendini gerçekleştirmiş insanlar şu özelliklere sahiptir:
1) Fiziksel, duygusal ve bilişsel özelliklerinin farkındadırlar yani kendilerini iyi tanırlar.
2) Böyle kişilerin nesnel bir gerçeklik algıları vardır.
3) Fiziksel ve psikolojik özelliklerini olduğu gibi kabullenirler.
4) Kendilerini bir işe adayabilir, sorumluluk alabilirler.
5) Davranışlarında sadelik ve doğallık egemendir.
6) Özerktirler ve özel yaşamlarına saygı gösterilmesini isterler.
7) Tüm insanlığa yönelik sevgileri ve empatileri vardır.
8) Demokratik bir karaktere ve yaratıcılığa sahiptirler.
9) Ben merkezli olmaktan çok diğer insanlara ve topluma ilgileri fazladır.
10) Ortak olan noktaları, çocukluğun ilk iki yılında fizyolojik ve güvenlik ihtiyaçlarının
karşılanmış olmasıdır.

kendini gerçekleştirme ihtiyacı
güzellik, düzen gibi estetik ihtiyaçlar
bilmek anlamak gibi bilişsel ihtiyaç
kendilik ve sosyal onay ihtiyacı
ait olma ve sevgi ihtiyacı
emniyet ve güvende olma ihtiyacı
fizyolojik ihtiyaçlar
Görsel 2.30 Maslow’a göre güdülerin sıralanışı

77

5. UYGULAMA
I. “İstenmeden yenen aş ya karın ağrıtır ya da baş” atasözünde hangi psikolojik kavramın öneminden bahsedilmektedir?
II. Açlıktan ölmektense dilenmeyi tercih eden bir insan ile dilenmektense açlıktan
ölmeyi tercih eden bir başka insanın düşünce ve davranışları arasındaki farkın
nedeni nedir?

2.15 DUYGU VE TÜRLERİ
DÜŞÜNELİM

Kişiler arası ilişkilerde bize yol gösteren nedir? Duyguları ifade etme açısından pandomim sanatçılarının gösterileri nasıl değerlendirilebilir?
Duygunun ne olduğu sorusuna basit bir cevap vermek güçtür çünkü duygu karmaşık
bir süreçtir. Duygu altı bileşenden oluşur.
1. Duygu bir genel uyarılmışlık hâlidir. Duygulanım sırasında fizyolojik ve bedensel tepkiler oluşur.
2. Duygu bir his, bir deneyimdir.
3. Duygu bilişsel bir değerlendirmedir.
4. Bazı duygular belirli davranış kalıplarına yol açar.
5. Duygular nelere yaklaşıp nelerden uzaklaşacağımızı belirleyen güdüleyici durumlardır.
6. Duygular sözel olarak mimik (yüzdeki hareketler) ve jestlerle (bedensel tepkiler) de
ifade edilir.
Duygular ve duygulara göre daha kısa süreli, yoğun, şiddetli olan heyecanlar, bulunulan ortamın algılanmasıyla ortaya çıkan, iç organları harekete geçirerek beden, davranış ve bilinçte farklılıklar oluşturan süreçlerdir.
Duygu ve heyecanlar tıpkı güdüler gibi davranışların önemli nedenlerindendir. Güdülerde olduğu gibi duygu ve heyecanlarda da organizma aşırı uyarılır ve gerilim duyar.
Güdülerden farkı uyarıcıların dış çevreden gelmesidir.
Dürtü ve güdülerin karşılanıp karşılanmaması farklı duyguların ortaya çıkmasına
neden olur. Örneğin, acıktığımızda yemek, susadığımızda su görünce sevinmemiz ya
da yaptığımız bir işin başkaları tarafından beğenilmediğinde üzülmemiz duyguların

78

dürtülerle ilgili olduğunu gösterir. Öfke ve saldırganlık duygularının temelinde açlık, uykusuzluk, dinlenme gibi güdülerin; korku ve kaygı gibi duyguların temelinde ise sevilme,
bağlılık, güvenlik güdülerinin karşılanmamasının olduğu söylenebilir.
Duygular genel uyarılmışlık hâlinde olmayı gerektirir.
Genel uyarılmışlık hâli (farkında oluş): Kişinin bilincinin açık ve tamamen uyanık
olmasına, enerjisini yapacağı işe verebilmesine
denir. Kasların gerilmesi
ve beynin elektriksel faaliyetleri ile belirlenen bir
durumdur. Örneğin derin uyku evresinde beynin
elektriksel etkinliği yavaş,
dikkatli uyanıklıkta beynin
etkinlik derecesi hızlı ölçülmüştür. Bu nedenle genel uyarılmışlık hâlinin en
düşük olduğu durum derin
uyku, en yüksek olduğu
Görsel 2.31 Korku, canlının durumla savaşmasını veya
durum ise dikkatlilik ve tekaçarak ondan kurtulmasını sağlar.
tikte olma hâlidir denebilir.
Duyguların temelinde genel uyarılmışlık hâli ve onun da temelinde sempatik sinir sistemi faaliyetleri vardır. Sempatik sinir sistemi, organizmanın acil durumla başa çıkması
için adrenalin salgılayarak organizmayı uyarır ve bedende birtakım değişiklikler meydana getirir. Bu değişiklikler canlının acil durumla savaşmasını veya kaçarak ondan kurtulmasını sağlar. Bu duruma savaş veya kaç tepkisi denir. Örneğin, arkamızdan gelen birinin
size zarar verebileceğini düşünerek uzaklaşmak isteğiyle solunum hızlanması, kan şekeri
düzeyinin yükselmesi, kalp atış hızının artması, korku ile beraber ağzın kuruması, terleme,
titreme ve hatta mide yanması sempatik sistemle ilgilidir. Acil durum ortadan kalktığı zaman sempatik sistem yerini parasempatik sisteme bırakır ve beden normal duruma girer.
Genel uyarılmışlık düzeyinin başarı ve beden sağlığı üzerinde etkisi araştırmalarla
ortaya konmuştur. Orta şiddetteki genel uyarılmışlık hâlinde başarı en yüksek seviyede iken; çok fazla veya çok düşük olduğunda ise başarının da azaldığı görülmektedir.
Örneğin, uyarılma düzeyinin düşük olduğu yatarak ders çalışma pozisyonu öğrenmeyi
engelleyici bir durumdur. Yine olumsuz duyguların çok şiddetli ve uzun süreli yaşanması
organ ve sistemlerde hasarlara ve hastalıklara yol açar. Bu gibi bozukluk ve hastalıklar
psikosomatik hastalıklar olarak nitelenir.
Psikolojik kökenli bedensel hastalıklara psikosomatik hastalıklar denir. Örneğin
uzun süreli stresin mide rahatsızlıklarına, kaygının yüksek tansiyona yol açması gibi

79

Duygu Türleri
Duygular bir his ve deneyimdir. O yüzden psikolojide tüm duyguları ele almak imkânsızdır. Örneğin merhamet, acımak, sevgi gibi duygular doğrudan gözlemlenemediği
ve ölçülemediği için psikolojinin araştırma alanına girmez. Psikoloji biliminin ele aldığı
duygular haz, kaygı, korku, öfke ve saldırganlıktır.
Haz: Hedefe ulaşıldığında doyum sağlandığında duyulan histir. Haz veren nesneler ve durumlar, yeteneklerin olgunlaşmasına ve öğrenilmiş davranışlara bağlı olarak devamlı değişir.
Korku: Olumsuz bir duygu olan korku, travmatik bir yaşantı, klasik koşullanma, genelleme, taklit ve birçok deneyimle oluşur. Korkular da haz gibi gelişim süreci içinde
değişim gösterirler. Yeni doğanda korkuya fiziksel desteğin kaybolması ve şiddetli sesler
gibi dışsal uyaranlar yol açarken, yetişkinlikte korkunun kaynağı daha çok içsel sebepler
olmaktadır.
Kaygı: Korkunun ister bir insan, ister bir olay olsun bir nesnesi vardır, ama kaygının
yoktur. Bu nedenle kaygı akıl dışı bir durumdan kaynaklanabilir. Bireyde beliren korkuyla karışık iç sıkıntısıdır. Bu anlamda kaygı henüz algılanmamış bir etkene yönelik bir
tepkidir. Kaygılı insan ne olduğunu bilmediği, sonucunu kestiremeyeceği bir durum ya
da olay karşısında huzursuzluk duymaktadır. Daha çok bilinçaltına itilen korkular nedeniyle oluşmaktadır.
Öfke: Engellenme, haksızlığa uğrama, tehdit, onaylanmamak, yoksun bırakılma gibi
durumlarda hissedilen oldukça güçlü ve olumsuz bir duygu olan öfke de farklı yaşlarda ve
farklı biçimlerde görülebilmektedir. Belirli yaşlarda bizi öfkelendiren bir davranış daha
sonra öfkelendirmeyebilir. Öfke taklit ve genelleme yoluyla da edinilebilir.
2.16 DUYGULARIN DAVRANIŞLARA ETKİSİ
Duygular davranışı başlatan, sürdüren ve yönlendiren süreçlerdir. Her biri bir diğerini etkilediğinden düşünce, duygu ve davranışlarımız bir bütün hâlindedir. Duygular da
güdüler gibi insan davranışının oluşumuna öncülük ederler. Güdülerin genel olarak hangi davranışla sonuçlanacağını tahmin etmek mümkünken, duyguların hangi davranışlara
yol açacağını kestirmek ise güçtür. Örneğin arkadaşına öfkelenen biri yaşadığı duyguyu
çevresine karşı saldırganca davranışlar sergileyerek ortaya koyarken, bir diğer kişi aynı
duygu karşısında içine kapanıp saatlerce ağlayabilir. Sonuç olarak davranışları harekete
geçiren duygular, bireyi, duruma özgü ve bireyden bireye farklılık gösteren davranışlara
yönlendirmektedir. Bireylerin yaşadıkları duygular kendi davranışlarını harekete geçirebildiği gibi diğer insanların da davranışılarını harekete geçirebilmektedir. Örneğin, neşeli
ve mutlu bir şekilde derse giren bir öğretmenin bu duygu durumu sınıftaki diğer öğrencileri de etkileyecektir.
Duygular, belli bir işin gerçekleşmesi aşamasında bireyin performansını da etkilemektedir. Olumlu duyguların genel olarak bireyin performansına yapıcı etkisi vardır. Bu tür
duyguların çok fazla etkisinde olduğumuzda, gerçeği olduğundan bir parça farklı algılıyor olsak da düşünsel ve fiziksel olarak gücümüz, enerjimiz yerinde olduğu için durumu
hâlâ net olarak değerlendirebiliriz ve çözüm olasılıklarını üretebilecek hâlde oluruz.
Oysa olumsuz duygular bizi düşünsel ve fiziksel olarak da olumsuz etkiler. Olumlu
duygu içerisindeyken bedenimiz dik, yürüyüşümüz daha kendine güvenli, sesimiz canlı

80

iken; olumsuz duygu içerisinde isek bakışlarımız donuklaşır, ses tonumuz bezginleşir,
omuzlarımız çöker. Daha kolay yorulur, kendimizi daha güçsüz hissederiz. Enerjimiz
daha azdır. Olumsuz duyguları hissettiğimizde aklımızdan olumsuz düşünceler geçer.
Bunlar bizi engelleyen, moralimizi daha da bozup olayları serinkanlılıkla değerlendirme
ve çözüm bulma yollarımızı tıkayan düşüncelerdir. Bu düşünceler olumsuz davranışlar
sergilememize neden olur. Örneğin, gün içinde yaşadığımız herhangi bir olayı düşünelim. Bu olaya yüklediğimiz anlam bizi belli bir duygusal duruma sokar ve biz o duygu
durumu ile paralel davranışlar sergileriz.
DURUM

Sınavdayım

DÜŞÜNCE

DUYGU

Hata yapmamalıyım
eğer düşük not alırsam
bu sonum olur ve asla
düzeltemem

Kaygı,
sıkıntı,
umutsuzluk,

DAVRANIŞ

Soruları doğru düzgün
okumadan cevaplamaya
çalışmak

Olumsuzluklara odaklanmak yerine durumun farklı yönlerini aklımıza getirerek
yukardaki durumu farklı duygu ve davranışa dönüştürebiliriz. “Şu anda kaygılıyım, bu
yüzden böyle düşünüyorum. Hata yapmam hiçbir şey yapamayacağım anlamına gelmez”
diye düşündüğümüzde hissedeceğimiz duygu rahatlama olacak hâliyle davranışımız da
soruları daha dikkatli okuyup cevaplamaya çalışmak şeklinde değişecektir.
Düşünce

Davranış

Duygu

Duyguların hangi davranışlara yol açacağını kestirmek güçtür. Örneğin arkadaşına
öfkelenen birisi içine kapanıp saatlerce ağlayabileceği gibi, çevresine karşı saldırganca
davranışlar da sergileyebilir. Bu davranışlar yani saldırganlık kendisi bir duygu olmayıp
çeşitli duyguların yol açtığı bir davranıştır. Düşmanlık, engellenme, öfke, taklit, korku,
yüksek testosteron ve pekiştirme gibi farklı sebep ve kaynaklı olabilen saldırganlık karşısındakine zarar vermeyi, onu durdurmayı ya da kendini korumayı hedefleyen fiziksel,
sözel veya sembolik her türlü davranıştır.

81

2.16.1 Duyguların İfadesi Ve Kontrölü

Görsel 2.32 ‘‘Aynı dili konuşanlar değil
aynı duyguyu paylaşanlar anlaşır.’’
(Mevlana)

Pandomim sanatçılarının yüz
mimiklerini, el, kol ve beden
hareketlerini kullanarak duygu ve düşüncelerini canlandırmaları görsel sanat alanında
evrensel kabul edilen bir dili
“sözsüz tiyatro” yu ortaya çıkarmıştır.

82

Duyguların ifadesi çok farklı biçimlerde gerçekleşebilir. Duyguların en çok yansıdığı aracılar
sözel ifade ( dil), ses ve beden dili olarak da ifade
edilen mimik ve jestler yani davranışlardır. Konuşma esnasında dil her zaman içinde bulunduğumuz
duygu durumunu ifade etmeyebilir ya da duygular
kelimelere tam olarak dökülemeyebilir. Örneğin;
“Bugün çok sevinçliyim.” cümlesinin olumsuz
duygu belirten bir yüz ifadesi ve ses tonuyla söylenmesi ya da “benim kızım ev işlerinde bana çok
yardımcıdır” diyen bir annenin bunu alaycı bir ses
tonuyla söylemesi sözel ifadelerin gerçek duyguları yansıtmayabileceğinin göstergesidir.
Duyguları iletmemizde kullandığımız ses, duyguların çeşidini yansıtır. Örneğin; çığlık, korku ve
hayreti; inleme, acı ve mutsuzluğu; iç çekme üzüntüyü gösterir. Ayrıca sesin titremesi veya kesik kesik oluşu kederin ve üzüntünün belirtisi iken şiddetli, keskin ve tiz oluşu ise öfkenin göstergesidir.
İletişim sırasında kurulan göz teması da duyguların bir ifadesi olarak görülebilir. Yalan söylerken
göz temasından kaçınılması yalan durumunun
yarattığı gerginlik durumunun ifadesi olabilmektedir. Bazı toplumlarda göz teması iletişimi güçlendirici bir unsur olarak vurgulanırken, bazı toplumlarda saygızlık olarak nitelendirilebilmektedir.
İletişimde beden dili duygu ile ilgili mesajın
aktarılmasında önemlidir. Kollarımızın, duruşu,
ayaklarımızın ve bacaklarımızın duruşu, omuzların ve sırtın eğik ya da dik olması, başımızın vücudumuza olan açısı da bireyin içinde bulunduğu
duygu durumu ile ilgili ipuçları verir.
Duygu ve düşünceleri destekleyerek onları gözle görülür somut hale getiren hareketler olan jest
ve mimikler, iletişimin etkinliğinde önemli rol
oynamaktadırlar. Jest ve mimikler bazen istendik
bazen de istenmedik hareketler şeklinde ortaya çıkabilmektedirler. Kişinin duygularını özellikle göz
çevresi ve ağız hareketleri yansıtır. Bazı mimik ve
jestler doğuştan kazanıldığı için (kızgınlık, mutluluk, hüzün, korku, hayret gibi) tüm kültürlerde

aynıdır. Bazıları ise (merak, küçümseme, sevgi, saygı, utanma gibi) kültürlere göre değişir. Örneğin bazı kültürlerde ölüm, keder ifade eden mimik ve jestlere yol açar. Bu duygu
kimi toplumlarda ölünün ardından ağıt yapmak, ağlamak gibi davranışlara yol açarken
kimi toplumlarda da ölenin ardından yenilip içilen neşeli toplantılar düzenlemek gibi
davranışlara yol açtığı görülmektedir. Bizim toplumumuzda çocukların başını okşamak
sevgi ifadesi iken Tayland’da bu durum pek hoş karşılanmaz. Hangi duygunun hangi şiddette ortaya çıkacağı kişinin yaşına, statüsüne, cinsiyetine, içinde bulunduğu sosyal ortama ve kişinin durumu nasıl değerlendirdiği ile yakından ilgilidir. Aşağıda evrensel olan
bazı mimik ve jestlerin ifadesini görüyorsunuz. (Görsel 2.33)
Duyguların kontrolü: Bütün duygular bizi belli bir yönde harekete geçmeye ve belli bir
doyum elde etmeye zorlar ancak
düşünmeden sadece duyguların
yönlendirmesiyle eylemde bulunmak, kısa vadeli ve küçük bir
doyum elde etmemizi sağlarken
bizi ilerde daha büyük bir doyum elde etmekten alıkoyar. Ayrıca bazen düşünmeden aldığımız kararlar ve yaptığımız işler
pişmanlık duymamıza mutsuz
olmamıza yol açabilir. Duyguları kontrol etmede önemli olan
onları bastırmak değil, yönetebilmektir çünkü duygular, aslında harekete geçmemizi sağlayan
dürtülerdir. Duyguları kontrol
etmek, hatta kendimize enerji
verici bir güç haline dönüştürmek onları iyi tanıyarak mümkün olabilir.

Görsel 2.33 Mutluluk, üzüntü, şaşırma, öfke gibi
duyguların farklı toplumlarda aynı mimik ve jestlerle
yansıtılması duyguların doğuştan gelen bir yönünün
olduğunu gösterir.

Duyguların kontrolünde daha önceki benzer durumlarla ilgili bilgi ve deneyimlerimizi hatırlamaya çalışıp, çevredeki sinyaller ve ipuçlarını okumadaki algısal becerilerimizi,
durumu değerlendirmedeki analitik becerilerimizle birleştirerek kullanırsak duygularımızı kontrol edebilir, belli bir amaç doğrultusunda harekete geçirebiliriz. Örneğin, öfke
gibi kişiye zarar veren olumsuz duyguların etkisini azaltmak için öfkenin altında yatan
gerçek düşünceyi bulmaya çalışmak, ortamdan uzaklaşıp sakinleşmeye çalışmak, derin
nefes alıp verme egzersizleri yapmak kendine “sakin ol, gevşe” gibi telkinde bulunmak
gibi yollar denenerek öfke kontrolü sağlanabilir. Duyguların kontrolünde de kültürler
arası farklılık vardır. Asya kültürlerinde çocukluktan itibaren duyguların kontrol edilmesi öğretilirken Batı kültürlerinde özgürce yaşaması öğretilmektedir.

83

2.17 BİLİNÇ VE BİLİNÇALTI
İnsanı diğer varlıklardan ayırt eden temel özelliği
bilinç sahibi olmasıdır. Bilinç; insanın çevresindeki
uyarıcıların ve kendi iç yaşantısının farkında olmasıdır. Düşünce, duygu, karakter, akıl, sezgi, heyecan
gibi tüm zihinsel süreçleri kapsayan bu yeti sayesinde
insan kendisini çevreleyen şeyleri algılar, kavrar, olup
biteni izler, duyumsadığı ve algıladığı uyarıcılardan
bazılarını fark eder ve onlara dikkat eder. Duygularının, güdülerinin ve belleğinin farkında olur. Belleğinde neler olduğunu, hatırladığı bilgilerin ne derece
doğru olduğunu bilir. Bilinçlilik sadece farkındalık
oluşturmakla kalmaz bireyin bilişsel süreçlerinin,
davranışlarının ve çevresinin kontrolünü de sağlar.
Bilinç Öncesi: Bilinç sahibi bir varlık olarak insanın her an üst düzeyde bir bilince sahip olduğu söylenemez çünkü bireyin farkındalık alanı ve bilincinde
oluşabilecekler dikkatle bağlantılı olarak sınırlanmaktadır. Bilinç öncesi, çok rahatsız edici olmayan
anıların, bazı isim ve duyguların barındırıldığı, küçük
bir zihinsel çabayla, dikkatin yoğunlaştırılmasıyla
geri getirilebilen yaşantı ve olayların bulunduğu bilinç alanıdır. Örneğin bir süre önce yapılan sınavdaki
soruların bilinç alanına getirilmesi ya da insanın sorulunca kendi telefon numarasını düşünmeden söylemesi gibi

Görsel 2.34 Bilinçlilik düzeylerinin
buzdağı analojisi

84

Bilinçaltı: Psikanalitik ekolün kurucusu Freud,
bilinç hâllerini buzdağı analojisi ile açıklamıştır. Buz
dağının küçük bir kısmı denizin üstünde görülür. Çok
büyük kısmı ise suyun altındadır, dışardan görülmez.
Bilinçlilik de böyledir. Bilinçte olanlar, buz dağının
deniz üstünde kalan kısmı gibi, bilincin çok küçük bir
bölümünü oluşturur. Bilinçaltı denilen alan ise kişinin farkında olmadığı duygu, düşünce, korku, mantık
dışı istekler, vahşet yönelimleri, ahlak dışı dürtüleri,
bencilce istekleri barındırır. Kişinin kendi özel çabası
ile bilince çağrılamayan bu yaşantılar ancak özel yöntemlerle (hipnoz, serbest çağrışım, telkin gibi) açığa
çıkarılabilir. S.Freud, bilinç dışı süreçlerin, kişi bunların farkına varmasa da davranışları etkilediğini söyler. Rüyaların ve dil sürçmelerinin gerçekte doğrudan
yüz yüze gelinemeyecek kadar tehdit edici bilinçdışı
içeriklerin üstü kapalı örnekleri olduğu kanısındadır.

İnsanlarda bilgilerin büyük bölümü bilinçaltındadır. Örneğin, otomatik yapılan davranışlar, bedensel faaliyetler (yürüme gibi), duyumsamaya ilişkin işlemler (özellikle tanınan
nesnelerin algılanması) ve bazı öğrenme türleri (farkına varmadan öğrenme, şartlanma
yoluyla öğrenmede olduğu gibi) de bilinçaltında gerçekleşir.

2.17.1 Bilinçliliğin Farklı Düzeyleri
Bilinç durumları çeşitlilik gösterir. Uyanıkken, hayal kurarken, hastayken farklı bilinç
durumları içinde bulunulur. Bu da bize bilinç durumlarının bir yandan kişisel ve öznel,
diğer yandan normal ve normalden farklı olduklarını ve sürekli değiştiklerini gösterir.
Dikkatli uyanıklıktan derin uykuya dek uzanan yelpaze içinde çeşitli bilinç basamakları vardır. Bunları şu şekilde belirtebiliriz:
Dikkatli Gevşek
Yarı
Uyanıklık uyanıklık uykululuk

Hafif
uyku

Derin
uyku

Rüya
Baygınlık Koma
görme

Ölüm

Kullanılan renk tonlaması farkındalık düzeyinin dikkatli uyanıklıktan rüya hâline
doğru giderek azaldığını göstermektedir.
Uyanıklılık: Bireyin kendi duyumlarının, kararlarının, düşüncelerinin ve çeşitli uyarıcıların farkında olduğu durumdur. Uyanıklık üç değişik biçimde gerçekleşebilir:
Dikkatli uyanıklık: Dikkatin odaklandığı, kişinin tam bir tetikte olduğu (pür dikkat
olduğu) uyanıklıktır. Bir doktorun ameliyat anındaki durumu gibi.
Gevşek uyanıklık: Bireyin dikkatinin belirli bir uyarıcıya odaklanmadığı uyanıklıktır.
Gergin olunmayan, sakin ve rahat bir bilinçlilik hâlidir. Kişinin rahat bir pozisyonda bir
eğlence programını izlerkenki hâli gibi.
Aşırı uyanıklılık: Yoğun heyecan
durumlarında gerçekleşir ve bireyde
aşırı canlılık vardır. Seçim sonuçlarının açıklanmasını bekleyen bir milletvekili adayının durumu gibi.
Baygınlık: Kısa süreli, yüzeysel ve
geçici bilinç kaybıdır. Beyne giden kan
akışının azalması sonucu oluşur.
Koma: Yutkunma ve öksürük gibi
reflekslerin ve dışardan gelen uyarılara
karşı tepkinin azalması ya da yok olması ile ortaya çıkan uzun süreli bilinç
kaybıdır. Bilinçsizlik hâli bir saatten
fazla sürdüğünde koma sayılır. Uyanıklığın tamamen bozulmasıdır.

Görsel 2.35 Bilinç düzeyleri farklılık gösterir.

85

2.18 DİKKAT VE TÜRLERİ
Bilinç ve farkındalığın dikkatle sağlandığından daha önce bahsetmiştik. İnsanın zihin
gücünün herhangi nesne ya da olay üzerinde yoğunlaşmasına dikkat denir. Duyumdan
bellek ve öğrenmeye kadar tüm bilişsel süreçleri etkileyen bir üst süreçtir. Dikkat sayesinde belirli uyaranların bilincine varırız ve diğerlerini bilinç alanına sokmayız. Dikkat bir
çeşit esnek süzgeç gibi düşünülebilir. Bazı bilgileri geçirir (örneğin, sınıfta anlatılanlar),
bazılarını geçirmez (dışarda spor yapanların sesleri), bazılarını ise kısmen geçirir (arka
sıradaki fısıldaşmalar gibi)
Dikkat oldukça karmaşık bir işlev olup her türlü bilinçli nöropsikolojik işlevin, öğrenme ve düşünmenin vazgeçilmez koşuludur. Dikkatin çeşitli türleri ve her bir dikkat
türünün de farklı işlevleri vardır. Günlük hayatımızda en çok ihtiyaç duyduğumuz bazı
dikkat türleri şu şekildedir:
1. Edilgin (pasif) Dikkat: Sürekli tekrarlanan, aniden ortaya çıkan, hareket eden bir
uyarıcının, şiddetli bir patlamanın sebep olduğu dikkat gibi doğrudan dış etkilerin etkisi
ile oluşur. Bu gibi durumlarda kişi istemsiz olarak uyarana dikkat eder. Kişi kendisine
yönelen uyarana dikkat etmek için herhangi bir çaba harcamaz.
2. Etkin (aktif) Dikkat: Fiziksel ve psikolojik bir çabayla gerçekleştirdiğimiz dikkattir.
Televizyonda bir filmi izlerken, ders çalışırken veya bir kalabalık içinde tanıdığımız birini
ararken kullandığımız dikkat gibi.
3. Seçici Dikkat: İnsanın, belirli bir anda yer alan varlık ve olaylardan, bir veya birkaç
uyarıcıya yönelmesini, diğerlerini dışarda bırakmasını ifade eder. Uyarıcı bombardımanına tutulmayı engelleyen bilgi işleme sürecidir.
4. Odaklanmış Dikkat: Bireyin dikkati dağıtan diğer uyaranlara rağmen dikkatini
belli bir uyarıcıya odaklayabilme yeteneğidir. İnsan herhangi bir varlık ya da olay üzerinde aklı ve duyularıyla ne kadar fazla yoğunlaşmışsa onu öğrenmesi kolay, unutması da
zor olur.
5. Bölünmüş Dikkat: Aynı anda birden çok görevi yerine getirebilme yeteneği olarak
tanımlanır. Dikkati ikiye bölerek her iki göreve de dikkatini yöneltebilmektir. Birden fazla uyarıcıya dikkat edilmesi durumunda öğrenme ve hatırlama zordur.
6. Sürdürülen (sürekli) Dikkat: Bireyin sadece bir şeye dikkatini verebilmesi değil,
asıl dikkatini o etkinlik ya da uyaran üzerinde koruyabilmesidir. Dikkati bir uyaran üzerinde sonuna kadar sürdürebilmek öğrenmeyi sağlamak açısından çok önemlidir. Okul
yaşamında, mesleki yaşamda ya da sosyal yaşamda üstlendiğimiz pek çok görev sürekli
dikkat gerektirir.
2.19 BİLİNÇLİLİK TÜRLERİ
Uyku, rüya, meditasyon, hipnoz, biliş ve duyguları etkileyen madde alımında bilinç
durumları farklılık gösterir.

86

86

2.19.1 Uyku Ve Rüyalar
Uyku ve rüyalar daha önceleri bir bilinç hâli olarak görülmüyordu ancak son yıllarda yapılan çalışmalar uykuda beynin etkinliğinin sürdüğünü ve bilincin
tamamen ortadan kalkmadığını göstermiştir. Uykuda
bilincin düzeyleri uykunun evrelerine göre değişme
gösterir. Derin uyku ve rüya evresinde bilinç azalmaktadır.
Uykunun hafif uykudan derin uykuya kadar evreleri vardır. Uykuda 5 evre görülür. Bu evrelerin ilk dördü derin uykudur. Non-rem (Nrem) evresi olarak adlandırılır. Beşincisi hafif uyku ise Rem evresidir. Kalp
atışlarının azaldığı, kasların gevşediği, vücut ısısının
düşmeye başladığı birinci ve ikinci evrede uyku hafiftir, bu evrede bulunanlar kolay uyandırılabilirler. Solunum, beyin dalgaları, kalp atış hızı ve vücut ısısının
daha da düştüğü üçüncü ve dördüncü evrede ise uyku
derin olduğu için bireyler kolay uyandırılamazlar.
Nrem evrelerinde solunum, dolaşım, kas ve iskelet
sistemi kısaca metabolizma yeniden düzenlenir ve bedenin dinlenmesi sağlanır. Derin uyku, protein sentezi ve bebeklerde büyüme hormonunun salgılanmasını
artırır. İyi uyunmazsa vücudun dinlenmesinden sorumlu olan melatonin hormonu ile kişinin kendisini
enerjik hissetmesini sağlayan leptin hormonu az salgılandığından vücutta kas tamiri yapılamaz ve sabah
yorgunluk hissedilir. Yine uyku sırasında beyin işlevi
ve günlük hafıza yenilendiği için yetersiz uyku, hatıraların depolanmamasına ve unutkanlığa sebep olmaktadır.

Görsel 2.36 Yaş ilerledikçe REM
ve NREM uyku süresi azalmaktadır.

Uyku evreleri uykunun
farklı aşamaları esnasında
beyindeki elektrik hareketliliğindeki değişimleri
ve bunlara bağlı olarak
vücudun verdiği fizyolojik tepkileri ifade eder.

Rem evresine uykunun 90-120. dakikalarında geçilir. Rem evresi yetişkinlerde 5-10 dakika iken, daha
küçük yaşlardaki bireylerde bu süre 15 dakikaya kadar
çıkabilmektedir. Rem’in toplam süresi uyku süresinin
% 20-25’i kadardır.
Rem evresinde insanlar sanki uyanacakmış gibi
görünürler ancak uyanmaları zordur. Bu aşamada kan
basıncı, nabız ve vücut ısısı yüksek, kalp atışı hızlı ve
beyin dalgaları aktiftir. Sadece kasların gevşek olduğu
gözlemlenir. Beyin dalgalarını ölçen alet göstergeleri,
uyanık hâlimize yakın bir faaliyet düzeyine işaret eder.
Yetişkinlerin çoğu, bir gecede çeşitli devrelere yayılmış

Rem: Hızlı göz hareketleri demektir. Bu ismin
verilmesinin nedeni, bu
devrede gözlerimizin göz
kapaklarının altında hızla
hareket etmesidir.

87

bir şekilde toplam 1,5-2 saat rem uykusu uyur. Rüyaların büyük bir bölümü (% 80) rem
uykusunda görülür. Birey rem uykusundan uyandırılınca büyük bir olasılıkla rüya görmekte olduğunu söyleyecektir. Normal uyku süresince 5-6 kez döngüsel olarak rem ve
nrem uyku evreleri olur.
İnsan yaşamının yaklaşık üçte biri uykuda geçer. Uyku süresi bireysel farklılıklar göstermesine rağmen temelde yaşla ilişkilidir. Genellikle çevre ısısı ve iklim uyku süresini etkiler. İnsanın hiç uyumadan yaşaması imkansızdır. Günlük uyku süresinin 1-2 saat
uzatmak ya da kısaltmak uyanıklığın niteliğini bozar. Baş ağrısı, yorgunluk, gerginlik,
dikkat toplamada zorluk, düşünsel etkinlikte yavaşlama gibi yakınmalar ortaya çıkar.
Uyku, merkezi sinir sisteminin düzenlenmesinde, belleğin sağlıklı olmasında, bilincin ve
bilinçaltının (daha çok rüyalarda) yükünün hafifletilmesinde yarar sağlamaktadır. Dolayısıyla birey uyku ve rüyalar ile dengeli, rahatlamış, sağlıklı bir yaşam elde etmektedir.
UYKU
SAFHA
UYANIK

Hafif Uyku

1. SAFHA

UYANIK

REM

REM

REM

REM

D

D

D

D

D

6

7

2. SAFHA
3. SAFHA
4. SAFHA

S

S

NREM

NREM

1

2

NREM

3

4

NREM

5

8

SAAT

Görsel 2.37 Uyku evreleri

Rüya: Beynin bilinçli tepkilerde bulunmaması, dış dünyaya kapanması ve bilinç dışı
imgeler kullanarak faaliyetini sürdürmesidir.
İnsanların rüyalarında ne gördüğünden daha önemli bir sorun aslında, insanların neden rüya gördüğüdür. Freud’a göre rüyaların başlıca işlevi bilinçaltı dürtülerin simgesel
dışa vurumlarına izin vermektir. Özellikle toplumsal baskı nedeniyle uyanıkken engellenen
dürtüler uyurken rüya yoluyla bilinç alanına çıkar. Böylece rüyalar ruhsal yaşamı bozan
endişe, korku ve kaygıların şiddetini azaltarak duygusal rahatlama sağlar. Kişinin rüyaları
sürekli izlenirse onun bilinçaltı korku, kaygı ve beklentileri hakkında ipuçları elde edilebilir.
Rüyaların koruyucu işlevinin yanı sıra bilişsel işlevlerinin de olduğu ileri sürülmüştür.
Kişi uyanıkken kafasında netleştiremediği bazı düşünceler, istekler rüyada oldukları gibi
açık ve seçik olarak karşısına çıkabilir. Örneğin, bazı bilim adamları günlerce üzerinde
çalıştıkları ve sonuca ulaştıramadıkları konuları rüyalarında çözmüşlerdir.
Uyku sırasındaki dış etkiler, onlarla ilgili rüya görmemize neden olur. Koku, ses, sıcak,
soğuk gibi dış uyarıcıların rüyaları etkilediği deneylerle gösterilmiştir.
İnsanlar pek çok nedenle bilinç durumlarını değiştirmek isteyebilirler. Örneğin,

88

fiziksel ya da duygusal acıdan kaçınmak, yaşanan
zamanın baskısından kurtulmak, kendini daha iyi
hissetmek ve gevşemek için bilinçlerini yapay yollarla değişime uğratmayı deneyebilirler. Bu yöntemlerden bazıları hipnoz ve meditasyondur.

2.19.2 Hipnoz
Normalden daha fazla telkin edilebilirlik (yönlendirilebilirlik), yoğun odaklanma ve gevşeme
ile tanımlanan farklı bir bilinç durumudur. Yapay
uyku olan hipnoz, bir kişinin davranış, duygu, düşünce ve algılarının diğer bir kişi tarafından kontrol edilmesi hâlidir. Hipnozda bilinç uyuşmuştur
ama duygular varlıklarını korur. Hipnoz altındaki
bireylerde gerçeklik algısı azalır, hareket irade dışıdır, hipnozcunun isteğiyle gerçeği farklı algılayabilir ve bireyin telkin edilebilirliği artar. Ancak bireye
normal hayatta yaptırılamayan faaliyetlerin hipnoz
etkisi altında yaptırılması da mümkün değildir.
Hipnoz durumunda iken bireyin kişiliğinin
değişmesi söz konusu değildir. Bireyin fiziksel
gücünde, bellek ve zeka düzeyinde değişiklik yapılamaz ancak yapılan telkinlerle, bireyin motivasyonunda ve dikkatinde değişmeler sağlanabilir.
Hipnoz etkisi altında acı duyumu azaltılabilir. Bu
nedenle ilaçla uyuşturmanın sakıncalı olduğu bazı
ameliyatlarda, diş çekiminde ve bazı bağımlılıkların (sigara ve uyuşturucu gibi) ortadan kaldırılmasında kullanılır.

Görsel 2.38 Hipnoz altında bilinç
uyuşmuştur ama duygular varlıklarını korur.

2.19.3 Meditasyon
Temeli Uzak Doğu inançlarına dayalı bir gevşeme tekniğidir. Beden işlevlerini ruhsal olarak
denetlemeyi amaçlayan bir bilinçli kontrol yöntemidir. Yoga egzersizleriyle sağlanan farklı bir
bilinç durumudur. Meditasyon tekniği ile zihin
sakinliği, çevreyle barışık olma ve kendini iyi hissetme duygusu oluşturulması amaçlanır. Bu teknikle kişi kendi iç dünyasına odaklanarak bedeni
üzerinde ruhsal denetim sağlar, böylece gerginlik
ve kaygıdan kurtulmaya çalışır. teknikle kişi kendi
iç dünyasına odaklanarak bedeni üzerinde ruhsal
denetim sağlar, böylece gerginlik ve kaygıdan kurtulmaya çalışır.

Görsel 2.39 Meditasyonla kas
gerginliği, solunum gibi bedensel
işlemlerin denetim altına alınması
amaçlanır.

89

2.19.4 Bilinç, Biliş Ve Duyguları Etkileyen Maddeler
Psikoaktif ilaçlar adı verilen maddeler bu gruba girer. Bu ilaçlar sinir sistemini etkileyerek davranış, bilinç ve duygu durumda değişiklik yaratan ilaçlardır. Bu ilaçlar ruhsal
ve davranışsal bozuklukların tedavisinde kullanılır. Bu ilaçların etkileri sadece kimyasal
özelliklerinden kaynaklanmaz. Bu etkiler, ilacın alındığı ortama, onu kullanan kişinin
özelliklerine, ilaçla önceki deneyim ve beklentilerine de bağlıdır.
Psikoaktif ilaçlar ve bunların içerdiği maddeler, oluşturduğu psikolojik etkileri nedeniyle yasadışı olarak da kullanılabilmektedir. Bu duruma maddenin kötüye kullanımı denir. Bu gibi maddeler uzun süre alındığında, kişi onlara karşı alışır (tolerans geliştirir) ve
aynı etkiyi elde etmek için, aldığı miktarı artırır ve böylece maddeye bağımlılık ortaya
çıkar. Bu bağımlılık hem fiziksel (bedensel) hem de psikolojik olarak gerçekleşir. Bu nedenle bu maddelerin birden bırakılması da mümkün olmaz.
Bu maddeler; uyarıcılar (amfetamin, kokain gibi), ağrı kesiciler (kodein, morfin gibi),uyku verici ve sakinleştiriciler, algıyı çarpıtan maddeler (mariyuana, LSD gibi) ve alkol vb maddelerdir.

6. UYGULAMA
Aşağıdaki açıklamalar ile ilgili kavramları eşleştiriniz.
1. Çocukların televizyon izlerken uzun süre
dikkatlerinin dağılmaması

a) Bölünmüş dikkat

2. Çocuğun ders çalışırken çok kısa süreli dikkatini
ödevlerine vermesi

b) Pasif Dikkat

3. Girilen bir sınav esnasında, dışardaki korna seslerinden
rahatsız olarak, sorulara konsantre olamama

c) Aktif Dikkat

4. Öğretmenin anlattıklarını dinlerken, bir taraftan da
not alabilmek

d) Odaklanmış Dikkat

5. Nelere yaklaşıp nelerden uzaklaşacağımızı belirleyen
güdüleyici durumlardır.

e) Hipnoz

6. Yapay uyku hali

f) Duygu

7. İnsanın çevresindeki uyarıcıların ve kendi iç
yaşantısının farkında olmasıdır.

g) Derin uyku

8. Genel uyarılmışlık halinin en düşük olduğu durum

h) Bilinç

90

2.20 SOSYAL PSİKOLOJİNİN KONUSU

Görsel 2.40 İnsan davranışları sosyal çevre tarafından kontrol edilir, yönlendirilir, etkilenir.

DÜŞÜNELİM

İlk karşılaştığımız bir insana ilişkin izlenimlerinizi neye göre oluşturursunuz? Bu izlenimler her zaman doğru çıkar mı? Bilboardların, reklam panolarının insanların tutumlarını şekillendirmede bir etkileri var mıdır?
Sosyal Psikoloji: Bireylerin sosyal ortamdaki davranışlarını ve sosyal grubun bu davranışlara etkilerini inceleyen bilim dalıdır. Hem psikolojiden hem de sosyolojiden
ayrı bir disiplindir. Psikoloji dallarından bazılarıyla ilişkisi
az, bazılarıyla fazladır. Sosyal psikoloji, deneysel psikoloji, kişilik psikolojisi gibi alanlarla yakın ilişki içindedir. Bu
alanlardan kavram ve yöntem açısından yararlanır. Amacı,
insanların sosyal çevrelerini nasıl algıladıklarını, bu çevre
konusundaki duygu ve düşüncelerinin nasıl oluştuğunu,
sosyal etkileşimi ve insanların birbirlerini nasıl etkilediğini araştırmak, açıklamaktır. Bu alanlarda deneyler yapar,
deneysel psikologlar gibi davranırlar ancak konuları gereği
daha dar bir alanda çalışırlar.

Sosyoloji ile sosyal psikoloji arasındaki fark:
Sosyal psikoloji bireyin
toplumsal yaşamdaki
davranışlarını incelerken sosyoloji bireyleri
değil, bireylerin oluşturduğu yapıları (sosyal
kurum, grup gibi) ele
alır.

Sosyal psikoloji toplumsal olgulardan hareket eder
ama bu olguları açıklamayı amaçlamaz. Toplumsal olguları açıklamak sosyolojinin işidir. Sosyal etki, tutumlar,
önyargılar, itaat, ikna etme, kamuoyu, propaganda, moda,
reklam, iletişim, ayrımcılık, kitle davranışı, algı operasyonu, liderlik gibi konuları ele alan sosyal psikoloji toplumsal
olguların birey üzerindeki etkisini ele alır.

91

2.21 SOSYAL BİLİŞ VE SOSYAL ETKİ
Sosyal psikolojinin ele aldığı konulardan başta gelenlerden birisi sosyal biliştir çünkü insanların davranışlarını anlamak için onların sosyal yapıyı nasıl algıladıkları ve bu
algının nasıl belirlendiğini bilmek gerekir. Sosyal biliş, bizim toplumsal dünyaya ilişkin
bilgileri yorumlama, analiz etme, hatırlama ve onlar hakkında izlenim oluşturma biçimimizdir. Sosyal bilişin iki öğesi vardır: Şemalar ve yükleme

2.21.1 Şema
Herhangi bir şey hakkında geçmiş yaşantılarımıza bağlı olarak oluşturulan inanç ve
beklentilerdir. İnsanlar sosyal çevrelerini şemaları yoluyla algılar. Karşılaştığımız her durumu, her insanı bu şemaları kullanarak değerlendiririz.
Şemalar kişiler hakkında olabilir. Bunlar yaşamımızdaki önemli kişilerle ilgili zihinsel
yapılarımızdır. En yakın arkadaşımızla ilgili zihnimizde “dost insan” şeması olması gibi
ya da bir grup içerisinde sürekli kendinden bahseden bir insanın bizde “ukala, kendini
beğenmiş” izlenimi bırakması gibi
Şemalar rollerle ilgili olabilir. Örneğin, beyaz önlüklü ve boynuna stetoskop takmış
birini doktor sınıfına koyar, eğitim düzeyi yüksek, hastalıklar konusunda bilgili, reçete
yazma yetkisinin olduğunu kabul ederiz.
Şemalar kendimiz (benlik bilinci) ve kimi objelere ilişkin tutumlar olabileceği gibi,
gruplara ilişkin ‘kalıp yargılar’ şeklinde de olabilir.
Kalıp yargılar: Cinsiyet, ırk,
meslek, fiziksel görünüş, yerleşim yeri, gibi ayırt edici bir özelliğe sahip grup üyelerine atfedilen (yüklenen) aşırı genelenmiş
inançlardır. Örneğin, hepimizde
“kadınlar duygusaldır”, “Karadenizliler hareketlidir”,” şişmanlar
neşelidir” gibi basit değerlendirmeler var olabilir. Bu anlamda
kalıp yargı insanları kategorilere
koyma ve aralarında hiçbir fark
gözetmeksizin belli özelliklere
sahip olarak düşünme biçimidir.
Kimin nerde, ne zaman, nasıl
davranacağına ilişkin beklentiGörsel 2.41 Karadeniz horonu
lerimiz kalıp yargılar tarafından
şekillenir. İnsanlar beklentilere uygun davrandığında, davranışları kalıp yargıyı haklı çıkarır ve böylece kalıp yargı daha da kalıcı hâle gelir ve “kendini gerçekleştiren kehanete”
temel oluşturur.

92

Kendini Gerçekleştiren Kehanet (Temel beklenti etkisi): Kendini gerçekleştiren
kehanet, kalıp yargıların kalıcı hâle gelmesi ve yaygınlaşmasında oldukça etkilidir.
Örneğin, samimi bulmadığımız bir grubun üyelerine, beklentilerimiz doğrultusunda mesafeli davranırız. Sonuç olarak, onlar da bizim soğukluğumuza gücenir ve bize
bu doğrultuda karşılık verirler. Böylece onlara ilişkin beklentimiz, aslında temelde
bizim kendi davranışımızla biçimlenmiş olsa da, kendini doğrulamış olur. Kendini
doğrulayan kehanet her zaman diğer birey ya da gruplarla ilgili değildir. Bazen kişinin kendi başına gelebileceklerle ilgili öngördüğü şeylerin bir biçimde gerçekleşmesi de kendini doğrulayan kehaneti gösterir. “Aklıma gelen başıma geldi”, “bir insana
kırk gün deli dersen deli olur” gibi ifadeler bu durumu yansıtır.
2.21.2 Yükleme (Atfetme)
Kendimiz ve diğerleri hakkında nasıl düşündüğümüz bizi yükleme kavramına götürür. Yükleme, başkalarının ve kendimizin davranışları hakkındaki iddialardır. Bu
kuram toplumsal olayların ve insan davranışlarının bir nedene bağlanması eğilimini
açıklamaya çalışır. Bir başkasına ilişkin algıların onu değerlendirirken önemli rol oynadığını ortaya çıkarmıştır. Günlük yaşantımızda karşılaştığımız olay ve insanların
davranışlarının bazılarına içsel nedenler (kişilik özellikleri, arzuları, ihtiyaçları ) bazılarına dışsal nedenler (çevresel koşullar) yükleriz. Örneğin verdiği sözü tutmayan
kişinin bu davranışını ya temel kişilik özelliklerinden olan güvenirlikten yoksun olmakla açıklarız ya da çevre koşullarınnın elverişsizliği sonucu sözünde duramamasıyla açıklarız. Davranışları değerlendirirken tek yönle atıfta bulunmak nesnel olmayabileceğinden bu yaklaşım ne derece doğru olduğu tartışılabilir. Genelde insanlar
yükleme yaparken yanlı davranır. İnsanlar başkalarının davranışlarını açıklarken
ortamsal faktörlere değil, kişinin kendisine atıfta bulunma eğilimindedir. Buna temel yükleme hatası denir. “Evin hanımı tabak kırınca kaza, hizmetçi kırdığı zaman
sakarlıktır.” yargısında olduğu gibi. Birey kendi davranışlarına ilişkin yüklemeleri ise
sonuca bakarak yapar. Yani başarılarını kişisel özelliklerine başarısızlıklarını dışsal
nedenlere yüklerler. Buna da savunucu yükleme (kendini kayırma eğilimi) denir.
Sınavdan düşük not alınca “ öğretmen verdi”, yüksek not alınca “ben aldım” diyen
öğrencinin durumu gibi.
İlk izlenimler, o kişiye karşı nasıl davranacağımız konusunda oldukça etkili olmaktadır ancak bazen ilk karşılaşmada kişinin davranışlarına yüklediğimiz anlam zamanla değişebilmektedir. İlk karşılaştığımızda sevimsiz olarak algıladığımız birinin daha
sonraki görüşmelerimizde samimi, sıcak, sevecen ve özverili davranışları ona yüklediğimiz niteliklerde değişikliğe yol açacak ve bizim de davranışlarımız değişecektir.

93

2.22 SOSYAL ETKİLER
DÜŞÜNELİM

Edebiyat öğretmeni yeni yayımlanmış bir romanı öğrencilerine tavsiye etmiştir. Romanı okuyan Aybüke, cümleleri uzun, konuyu karışık bulmuştur. Öğretmeni, romanı
çok beğendiğini, onun da beğenip beğenmediğini sorduğu zaman Aybüke, kısa bir
duraklamadan sonra öğretmeniyle aynı görüşte olduğunu söylemiştir. Sizce Aybüke
fikrini neden değiştirmiş olabilir?
Olgun insandan beklenen, kendi değerlendirmeleri uyarınca bağımsız hareket etmesidir ancak bir grup ya da kitle içinde bireyler, kendi başlarına yapmadıkları, yapamadıkları, hatta yapmayı düşünmedikleri tepkiler sergileyebilirler. Bireyin diğer birey ya da
gruplarla yaptığı etkileşim sonucu ortaya çıkan davranış farklılığına sosyal etki denir.
Duygu, düşünce ve davranışlarımızı sevilme, kabul görme, dışlanmama gibi arzularla değiştiriyor, başkalarına uyduruyorsak burada sosyal etki söz konusudur. Örneğin, yüksek
sesle konuşan birinin, sınav yapılan sessiz bir ortamda alçak sesle konuşması; seyrettiği
filmi beğenmediği hâlde arkadaş grubunda herkes beğendiği için ses çıkarmayan bir genç;
evde oynadığı oyuncaklarını toplamayan bir çocuğun kreşte aynı davranışı yapmamasında sosyal etkilenmeden bahsedilebilir. İçinde bulunulan grubun beklentileri, büyüklüğü,
grubun söz birliği yapması, gruptaki uzman kişilerin varlığı, grubun saygınlığı, güvenilirliği ve ilişkilerde yüz yüze bulunma durumu gibi faktörler bireylerin başka insanlardan
etkilenerek farklı davranışta bulunmalarına neden olurlar.

2.22.1 Tutumlar Ve Önyargılar
Tutum ve önyargılar da sosyal etki sonucu oluşan birey davranımlarıdır. Bireyin herhangi bir duruma, olaya ya da nesneye karşı olumlu ya da olumsuz tepki gösterme eğilimine tutum denir. Tutumlar öğrenme yoluyla edinilir. İlk tutumlar hayatın ilk dönemlerinde aile etkisi altında şekillenirken; ileriki yıllarda akran çevresi, eğitim öğretim süreci
ve medya tarafından şekillenir.
Tutumlar, bilişsel, duygusal ve davranışsal öğelere sahiptir. Bilişsel öğe; Bir tutumun
nesnesi hakkında sahip olunan düşünce ve inançları, duygusal öğe; kişinin nesneye veya
kişiye karşı olumlu ya da olumsuz duygularını, davranışsal öğe ise duygusal ve bilişsel
öğeye bağlı olarak ortaya çıkan tepkileri ifade eder.
TUTUMUN BİLEŞENLERİ
Bilişsel: Değerlendirme “Amirim benden daha az hak eden bir çalışma arkadaşıma terfi verdi. Amirim adil değil”
Duygusal: His “Amirimi sevmiyorum”
Davranışsal: Hareket “Başka bir iş
arıyorum.

94

Amire yönelik
olumsuz tutum

Bir tutumu bir inanç, bir gerçek veya bir olgudan ayıran en önemli özellik tutumun
duygusal bir bileşene sahip olmasıdır. Örneğin, dünyanın çevresinin yaklaşık 40 bin km
olması bir gerçektir ve biz buna inanabiliriz ancak bu gerçek bizde duygusal bir tepki
oluşturmaz.
Tutumlar doğrudan gözlenemez ancak dışa vurulmuş davranışlar ya da sözlü ifadelerden çıkarılabilir. Örneğin, evli bir erkeğin ihtiyacı olduğu hâlde eşini çalıştırmaması, bu
kişinin kadınların iş hayatına katılımı konusunda olumsuz bir tutuma sahip olduğunu
düşündürür. Tutumlar her zaman davranışa dönüşmeyebilir. Mesela sigaranın sağlığa zararlı olduğunu söyleyen biri sigara içiyor olabilir. Tutumlar, ne kadar güçlü olursa olsun
çevresel ve kişisel etkenlerin etkisiyle bazen değişebilir ancak tutumların yoğunluğu ne
kadar güçlü ve kökleşmiş ise değiştirilmeleri de zordur. Yıllardır aynı marka ürünü kullanan birini yeni bir ürüne yöneltmenin zor olması gibi.
Tutumların çeşitli işlevleri vardır:
a) Değer yargılarımız ve kendilik algımız tutumlarımıza yansır. Örneğin, birey kendi
içinde bulunduğu toplumun değerlerinin doğru olduğundan hareketle kendi yaptıklarının da doğruluğuna karar verir.
b) Birlikte olma ve sevgi güdüsü ile birey kendisini, aynı tutumu paylaşan sosyal grubun
parçası hisseder, böylece bireyin grup içinde uyumu ve kabul edilmesi sağlanmış olur.
c) Tutumlar bilgilere bir düzen getirir, dünya hakkında bir fikir oluşturmamızı sağlar.
d) Bireylerin temel değerlerine yönelik her türlü baskıya ve saldırıya karşı tutumların,
bireylerin kişiliğini, benliğini koruyan, iç huzursuzluğu önleyen sistematik bir yapısı
vardır.
Önyargı: Herhangi bir konuda,
yeterli ve gerekli bilgi edinmeden
ya da inceleme yapmadan, yetersiz
kanıtlara dayanarak varılan yargıdır. Bireylere, düşüncelere, belirli
bir insan topluluğuna ya da nesnelere ilişkin olabilir. Ön yargı da bir
tutumdur ama haklılığı kanıtlanmamıştır. Irksal, dinsel, ekonomik
grupları hedef alırlar. Ön yargılara
hedef olan insanlar katı bir şekilde
değerlendirilir. Seçici algılamaya
yol açan ön yargılar, gerçeklerin
göz ardı edilmesine ön yargılara
uygun bilgilerin algılanmasına yol
açar.

Görsel 2.42 Bir önyargıyı yok etmek atomu
parçalamaktan daha zordur. A.Einstein

95

Kişilerle olumsuz yaşantılar sonucu ve model alarak öğrenme ile ortaya çıkan ön yargılar, değişmeye dirençlidir. Ön yargılı kişilerin çoğu kez, hedef aldıkları grupların önüne
sosyal engeller koyması zamanla ayrımcılık denilen olumsuz ve haksız davranışlara dönüşür.
Ön yargıların değişmesini sağlayan etkenlerin başında, ön yargıya hedef olan kişi veya
grup üyelerini yakından tanımak, önyargılı davranılan kişilerle aynı statüde olma, kişilik
özelliklerinin uyuşması, olumlu temasta bulunma gelir.

2.23 SOSYAL ETKİ SONUCU ORTAYA ÇIKAN DAVRANIŞLAR
Sosyal etki sonucu ortaya çıkan farklı davranışlar şunlardır:

1) Uyma
Sosyal etki, bireylerin davranışlarını yeniden düzenlemesine neden olur. Böylece düşünce ve duygularını toplum normlarına, ilkelerine ve kararlarına göre düzenleyen bireylerde uyma davranışı ortaya çıkar. Uyma davranışı kişilerin benzerliğini ve sonuçta
sosyal davranış düzenliliğini oluşturur. Bu düzenlilik diğerlerinin davranışlarını tahmin
etmemizi ve kendi davranışlarımızı ayarlamamızı sağlar. Bu durum da insanlar arasındaki sosyal etkileşimin genellikle çatışmasız ve ahenkli olmasını sağlar.
Sosyal Etki

Uyma Davranışı

Benzerlik (Sosyal Davranış Düzenliliği)

Toplumlar davranışlarda uygunluk ve düzen sağlamak için belirli kurallar geliştirirler.
Çocukluktan başlayarak tüm bireyler bu kuralları öğrenir ve uygular. Bazen ortak öğrenme ve zorunluluk olmaksızın insanlar uyma davranışı gösterebilirler. Örneğin, caddede
birkaç kişinin gökyüzüne baktığını gören diğer insanlar da gökyüzüne bakarlar.

Görsel 2.43 Benzer davranışlarımızın nedeni çocukluk döneminde kazandığımız ortak
öğrenmelerdir.

96

Uyma davranışının nasıl oluştuğu ile ilgili birçok araştırma yapılmıştır. Bunlardan ilki,
S. Asch(Eş, 1907-1996)’in uzunluk tahmini deneyidir.
S.Asch 1951-1952 yıllarında fiziksel gerçekliğin açıkça belli olduğu ortamda , gerçeğe
ters düşen grup yargısı karşısında bireylerin nasıl davranacağını belirlemek için “uyma”
deneyleri yapmıştır. Belirli sayıda bireyden oluşan çeşitli gruplara, birçok kart çifti gösterilmiştir. Kartlardan birinde birbirinden farklı uzunlukta üç çizgi; diğerinde, bu çizgilerden birine eşit olan tek çizgi bulunmaktadır. Deneklere birer birer tek çizginin, diğer
kartta bulunan çizgilerden hangisine benzediği sorulmaktadır.

Görsel 2.44 Bu çizgilerden biri karttaki çizgilerle tıpatıp aynıdır ve bu durum açıkça belli
olmaktadır.

Grup hâlinde laboratuvara alınan bireylerden biri gerçek denek, diğerleri ise araştırmacının asistanlarıdır ancak deneğin bu durumdan haberi yoktur.
Her kart çifti, önce asistanlara gösterilip fikirleri sorulmakta daha sonra deneğe sorulmaktadır. Asistanlar başlangıçta doğru cevaplar vererek deneğin güvenini kazanmışlardır.
Daha sonra bütün asistanlar, yanlış cevaplar vermeye başlarlar. Sıra kendisine gelinceye kadar yanlış cevaplar duyduğu için rahatsız olan gerçek deneğin, sıra kendisine geldiğinde yanlış olduğunu bildiği hâlde karara katılması, grubun uyma davranışına etkisini
göstermektedir.
Deney çok sayıda insanla tekrarlanmış, deneklerin % 35’inin yanlış olduğunu bildikleri hâlde diğerlerinin kararlarına uydukları görülmüştür. Deneylerden anlaşıldığı gibi
birey, yanlış olduğunu bildiği hâlde içinde bulunduğu grubun görüşlerine katılmaktadır.
Burada, grup bireylerine duyulan güven ve gruba ters düşme kaygısı büyük rol oynamaktadır.
Uyma davranışı aşağıdaki biçimlerde gerçekleşir.
a) Özdeşleşme: Birey iletişimde bulunduğu gruptaki insanları beğenmesi, çekici bulması sonucunda onlar gibi olmaya çalışır. Kişi kendine yakın hissettiği, değerli bulduğu kişilere benzeme çabası sonucu onlardan gelen öneri ve uyarıları daha dikkate aldığı
için uyma davranışı gösterir. Çok sevdiği babası gibi yürüyen, çevre temizliği konusunda

97

onun gibi duyarlılıklar sergileyen çocukta davranış değişikliği, özdeşim kurma yoluyla
gerçekleşmektedir.
b) İtaat Etme: Bireylerin grup kurallarını incelemeden, tartışmadan, sorgulamadan
uyması, grubun isteği yönünde
davranışta bulunması ve boyun
eğmesi yönünde gerçekleşen
uyma davranışıdır. Sınıftan çıkmak istediği halde okul kurallarından dolayı oturmak zorunda
kalan bir öğrencinin durumu
gibi. Eğer bireyler grubun kabul
edilen inanç ve uygulamalarından sapma davranışı gösterirlerse
grubun dışına itilir. Sapkın davranışlar kişinin reddedilmesine,
haksız muamele görmesine, ayrıma neden olur.
Görsel 2.45 Stanley Milgram’ın şok deneyi
Stanley Milgram (1933-1984)
tarafından “tanımadığı bir kişiye
acı verme emri alan birinin bu emre ne ölçüde itaat edeceğinin anlaşılması” amacıyla
aşağıdaki biçimde bir deney yapılmıştır.
Laboratuvara gelen denek, orada bulunan başka bir kimseyle tanıştırılır. Bu ikinci
kimse araştırmacının işbirlikçisidir fakat denek bunu bilmez. Araştırmacı deneğe “Sizin
göreviniz bu kişiye bir dizi kelimeyi ezberletmektir.” der. Bu görevin bir parçası da ezberlemeyi yapan kişiye elektrik şoku vererek onun hata yapmamasına yardımcı olmaktır.
Elektrik şokunun 15 volttan 450 volta kadar değişen düzeyleri vardır. Şok düzeylerinin
üzerinde “hafif şok”, “orta derecede şok” ve “tehlike, çok şiddetli şok” gibi levhalar vardır.
Her hatadan sonra deneğin şokun düzeyini artırması istenir.
Deney esnasında işbirlikçi yanlış yaptıkça denek
bir üstteki düğmeye basmaktadır. 75 voltta işbirlikçi homurdanmakta, 150 voltta deneyi bırakmak istemekte, 180 voltta artık acılara dayanamayacağını
haykırmakta, 300 voltta ağlayarak serbest bırakılmasını istemektedir. Daha sonraki şoklarda ise işkence
içindeki bir adamın çığlıkları duyulmaktadır.
Deney boyunca araştırmacı odada deneğin
yanında bulunur ve deneğe sürekli talimatlar
verir. Deneğe şokun düzeyini her hatadan sonra
artırmasını söyler. Denek tereddüt edip araştırmaya
devam etmek istemediğinde ise “devam etmeniz

98

İtaat deneyi, insanların büyük çoğunluğunun, normal
hayatta benimsemedikleri
ya da onaylamadıkları davranışlarda bulunmaları yönünde verilen emirleri, otoriteyi sorgulamadan ve karşı
çıkmadan uyguladığını göstermiştir.

çok önemli ve gereklidir” şeklinde konuşur. Ayrıca listeyi öğrenme durumunda bulunan
işbirlikçi kişiye dönerek “olacak her şeyden ben sorumluyum” der.
Gerçekte jeneratör elektrik üretmemektedir. Yalancı deneğin yani işbirlikçinin çığlıkları, deneyden vazgeçmek istemesi, acılara dayanamayacağını haykırması daha önce
doldurulmuş bir ses bandı aracılığı ile sağlanmaktadır.
İlk kez Amerika Birleşik Devletleri’nde Yale Üniversitesinde yapılan bu deney hiç
beklenmedik, çok şaşırtıcı sonuçlar vermiştir. Denemeye katılan değişik yaş ve meslekten
40 denekten hiçbiri 300 volttan önce şok vermekten vazgeçmemiştir. Deneklerin % 65’i
şok vermeyi sonuna dek sürdürmüştür.
Araştırmacının önemli bir üniversitede profesör olduğunun denek tarafından bilinmesi, araştırmacının o anda deneğin yakınında bulunması ve araştırmacının sonuçtan
kendisinin sorumlu olacağını söylemesi (böylece deneğin sorumluluk duygusundan kurtulması) itaat etmeyi artıran etmenlerdir.
c) Benimseme: Bu tür uyma davranışı bireylerin bir kişi, bir örgüt veya grubun davranış, düşünce ve duygularını inanılır bulduğu için kendine mal etmesiyle (içselleştirmesiyle) ortaya çıkar. Kazaların önlenmesinde trafik kurallarına uymanın önemine inanan
bir insanın, trafik polisi veya ışıkları olmadığı zaman bile dikkat etmesi gibi.
d) Grup düşünme: Sorunlara ya da konulara bireyin kendi düşünceleriyle değil de
grubun görüşleri doğrultusunda yaklaşılmasıdır. Grup düşünmede üyeler, kendi gruplarının yenilmez ve dokunulmaz olduğu konusunda gerçek olmayan bir düşünceye sahiptirler. Kendileri hakkında böyle düşünürken grup dışındaki kişilere de yanlı bir şekilde
yaklaşırlar. Örneğin, siyasi gruplarda ve cemaatlerde tek doğru vardır, seçeneklerin konuşulması bile kabul görmez.
Grup düşünme, bir süre sonra bireyin kendisini ayrı bir birey olarak görmesini engeller ve bireyin benlik farkındalığı azalarak psikolojik bir durum olan kimliksizleşme
(birey olmaktan çıkma) ortaya çıkar. Kişisel kimliğini (onu biricik kılan özelliklerini)
kaybeden birey grubun isimsiz bir üyesi hâline gelir, bireysel sorumluluk duygusu kaybolur. ‘Kartopu etkisi’ oluşturan bu durum (etkili bir kişinin birkaç kişiyi etkilemesi, bu birkaç kişinin her birinin başka birkaç kişiyi etkilemesiyle etkilenen birey sayısının artması)
kitlelerin ortaya çıkmasına yol açar.
Sosyal grup etkisi bireyin kararlarına da yansır. Bireyler tek başına verdikleri kararlarda daha temkinli davranırken grup hâlinde alınan kararlarda ise daha fazla risk alma
eğilimi gösterirler.

2) Özgeci Davranış (Diğerkamlık)
Sosyal etkilenme sonucu ortaya çıkan davranışlardan biri de “özgeci davranış”tır.
Ödüllendirme beklentisi olmaksızın bir başkasına yardım etme davranışıdır. Araştırmalar insanların kendiliklerinden başkalarına yardım etmesine rağmen, çevrede başkaları
varken ve yardım edebilecek durumda iken insanların yardıma koşmaya daha az istekli
olduklarını göstermektedir. “Tanık etkisi” olarak adlandırılan bu durumun nedeni, sayı
arttıkça sorumluluğun yayılmasıdır.

99

3) Sosyalleşme
Sosyal ve kültürel etkilenme sonucunda bireyler hem kendilerine hem de toplu yaşama uyum sağlayacak biçimde sosyalleşirler. Sosyalleşme, bir toplumun değerlerini ve
yaşam biçimini bireylere öğretmesidir. Bireyler sahip oldukları ya da toplum tarafından
verilen rollerin ve sahip olunan statülerin gerektirdiği davranış biçimlerini, bu davranışa
yön veren toplumsal ve kültürel değerleri, toplumun kendilerinden beklentilerini (rollerini) sosyalleşme sonucu öğrenir. Öğrenmekle de kalmayıp bunları içselleştirip kendisine
mal eder, bu değer ve normlar (kurallar) doğrultusunda davranır.

4) Roller Ve Beklentiler

Görsel 2.46 Karşılıksız yardım, özgeci davranış olarak adlandırılır.

Belirli bir konumdaki (statüdeki) bireyden beklenen davranışlar rol olarak adlandırılır. Roller, model alma (taklit), gözlem ve deneme yanılma yoluyla öğrenilir. Belirli statüdeki kişilerden belirli rolleri oynamalarının beklenmesi, bir anlamda bir kalıp yargının
sonucudur. Örneğin, geleneksel toplumlarda kızların statüsü eş ve anne olmaktır. Onlar
bu statünün gerektirdiği rolü oynayacak şekilde yetiştirilir. Bu kadınlarda, örneğin kendini gerçekleştirme gibi bir güdü ve bununla ilişkili davranışlara rastlanmaz. Kadınlarda
bu ihtiyacın olmaması, toplumun onlara biçtiği rolün bir sonucudur.

100

7. UYGULAMA
I. Aşağıdakilerden hangileri sosyal psikolojinin çalışma konularından değildir?
a) Televizyondaki şiddet içerikli programların çocukların saldırganlık düzeyine etkisi
b) Seçim sonuçlarının x partisinin gelecek 5 yıl içindeki politikasına etkisi
c) Deprem yaşanan bölgede insanların sosyal tutumlarındaki değişmeler
d) Beyin göçünün nedenleri
e) Arkadaş gruplarının gençler üzerindeki etkisi
f) Aşırı ve yetersiz uyarılmanın bireyin davranışı üzerindeki etkileri
II. Aşağıdaki cümleleri parantez içinde verilen uygun sözcüklerle tamamlayınız.
(Kalıp yargı, yükleme, kendini gerçekleştiren kehanet, temel yükleme hatası,
sosyal etki, tutum, itaat etme, uyum, sosyal psikoloji)
a) “Adı çıkmış dokuza inmez sekize” atasözü psikolojide …………..kuramı ile ilişkilendirilebilir
b)Beklenmedik davranışların altında yatan nedenleri bulmaya çalışmak……….kuramının hareket noktasıdır.
c) Bir davranışı bütünüyle bireyin kişiliği ve tutumlarıyla açıklama yanlılığı……….……
olarak ifade edilir.
d) “Olmayasın üç beldenin birinden; Darende’den, Gürün’den, Divriği’den” deyişi
bir…………….örneğidir.
e) “Aklıma gelen başıma geldi” ifadesi…………………..örneğidir.
f) Uykulu ve sakin bir hâlde oyun oynayan Ali’nin eve misafirler gelince , büyük bir
enerjiyle gürültü etmeye ve herkesin dikkatini çekmek için her türlü yaramazlığı
yapmaya başlamasının temelinde …………………..vardır.
g) “Üzüm üzüme baka baka kararır” deyimi………………davranışını ifade eder.
h) Suç amaçlı çete üyelerinin, çete reisinin isteklerini itiraz etmeden yerine getirmelerinin temelinde…….…………..vardır.
i) İnsanların belirli bir objeye ya da kimseye karşı ruhsal ve zihinsel bakımdan hazır
oluş veya vaziyet alış biçimine………………….denir.
j) “Toplum bireyin içinde, birey toplumun içinde” ifadesi……………….alanı ile ilgilidir.
k) İnsanın kendisi için istediğini başkası için de istemesi…………………örneğidir.

101

NELER ÖĞRENDİK?
1. Davranışların oluşum süreci ile kalıtım ve çevrenin davranışlar üzerindeki etkisini kavradık.
Organizmaya etki eden, duyu organlarını harekete geçiren her türlü etkiye uyarıcı;
uyarıcıya karşılık gösterilen tepkiye de davranış denir. Basit refleks tipi davranışlar U-T
(uyarıcı-tepki) formülü ile açıklanabilirken, daha karmaşık davranışların oluşumunda
çevreden gelen fiziki, sosyal, kültürel uyarıcıların yanında organizmanın bilişsel, psikolojik, duyuşsal ve biyolojik özelliklerinin de etkisi olduğu için mevcut formül U-O-T
(uyarıcı-organizma- çevre) şeklinde ifade edilir
Hayvan deneyleri ve tek yumurta ikizleri üzerinde yapılan çalışmalar ile sinir sistemi,
beyin ve iç salgı bezlerinin yapı ve işleyişi alanındaki araştırmalar, doğuştan donanımın
yani kalıtım yoluyla edinilmiş özelliklerin davranışlar üzerinde etkisi olduğu kadar, yaşam boyunca kazanılan deneyimlerin, çevre etkisiyle şekillenen bilgi ve alışkanlıkların
yani edinilmiş donanımın da etkisi olduğunu göstermektedir. Bireyin davranışlarının şekillenmesinde içinde yaşadığı sosyal çevre şartlarının olumlu ya da olumsuz olması büyük önem taşır. Bireye olumlu sosyal çevre şartları sunması beklenen en önemli kurumlar; aile, eğitim, din ve devlettir.
2. Davranışların nörobiyolojik temellerini öğrendik.
İnsan davranışı ve zihinsel işleyişi birçok açıdan, temelinde biyolojik süreçlere dair
bilgiler olmaksızın anlaşılamaz. Bedendeki her türlü olaydan sorumlu olan, onları oluşturan ve denetleyen sistem sinir sistemidir. Sinir sistemi hem bedende çeşitli organlar arasında işbirliğini sağlar hem de organizma ve çevresi arasındaki etkileşimi düzenler. Sinir
merkezinin en büyüğü beyindir. Olayları algılamamız, duyu organlarımızın uyaranları
nasıl aldığına ve bu duyulardan gelen bilgiyi beynin nasıl yorumladığına bağlıdır. Beyin
kabuğu ve beynin bölümleri davranışımızın belirli özelliklerini yönetir.
3. Gelişimin ne olduğunu, gelişimin yaşam boyu devam eden bir süreç olduğunu
ve gelişim dönemlerinin özelliklerini öğrendik
Gelişim, insanın beden yapısı, duygusal, sosyal ve zihinsel özellikleri açısından düzenli bir biçimde değişmesi ve istenilen görevleri yapabilecek duruma gelmesidir. Örneğin, çocuğun okuma-yazma öğrenmesi zihinsel bir gelişimdir ancak belli bir yaşa gelmeden yani büyümeden ve zihinsel olgunluğa ulaşmadan bu davranış ortaya çıkmaz.
Büyüme, olgunlaşma ve öğrenmeyi içine alan bu süreç döllenmeden başlayarak hayatın
sonuna kadar devam eder. Bebeklik, çocukluk, ergenlik, yetişkinlik ve yaşlılık dönemlerinin özelliklerinin ve gelişim görevlerinin bilinmesi bireylerin gösterdiği tepkileri ve
becerileri değerlendirmede, ruhsal gelişimin yolunda gidip gitmediğini anlamada çok

102

önemlidir. Örneğin ergenlik döneminin özelliklerinin bilinmesi bu dönemde ortaya çıkan sorunların çözümünde anne babalara ve eğitimcilere yol gösterir.
İsviçreli psikolog Piaget, çocukta bilişsel gelişmeyi en ince ayrıntılarına kadar araştırmış ve devresel gelişmeleri içeren bir kuram ortaya atmıştır. Kohlberg de Piaget gibi
bilişsel temele dayanan ergenlik ve yetişkinliğe uzanan ahlak gelişimi devreleri üzerinde
durmuştur. Kohlberg, çocukların ahlâki ikilemleri nasıl yargıladığını incelemiş ve elde
ettiği bulguların ışığında altı dönemden oluşan üç düzey önermiştir. Birinci düzeyde gerçek anlamda bir ahlak anlayışı yoktur. Çocuk bencil güdülerine doyum sağlayacak davranışlarda bulunmak ister. İkinci düzeyde (yasa ve düzen) ise ahlaki ikilemler, toplumsal
beklentiler ve geleneksel kurallar dikkate alınarak çözümlenir. Üçüncü düzeyde ise birey
yargılarını sadece yasal kurallara değil, soyut, evrensel ahlak ilkelerine dayandırma eğilimi gösterir.
4. Duyum, temel duyumların bilgilerini ve duyumun oluşma şartlarını öğrendik
Bir duyu organının uyarılmasıyla oluşan nöro-fizyolojik olaya duyum denir. Örneğin ışık gözdeki, hava titreşimleri kulaktaki, mekanik basınç derideki, gaz molekülleri
burundaki, tad dildeki reseptörleri harekete geçirerek duyumları oluştururlar. Belli başlı
duyumlarımız; görme, işitme, tat, koku, dokunma, denge, hareket ve kas, hal (durum)
duyumudur. Duyumun oluşması için; ısı, ses, sıcaklık, koku gibi uyarıcıların duyum eşiği
sınırları arasında olması, bu uyarıcıları alacak sağlam duyu organlarının, sinir sisteminin
ve beynin sağlıklı olması gibi bazı şartlar gereklidir.
5. Aşırı ve yetersiz uyarılmanın bireyin davranışları üzerindeki etkisini kavradık.
Organizma yaşamını sürdürebilmek için içinde bulunduğu çevreye uyum sağlamak
zorundadır ancak bu durum her zaman mümkün olmaz. Organizmanın sürekli olarak etkisinde kaldığı uyarıcılar azalabilir (yetersiz uyarım) ya da çoğalabilir (aşırı uyarım) Her
iki durum da algılama ve davranış bozukluklarına yol açarak organizmanın uyumunu
zorlaştırır. Organizmanın bozulan uyumu alışma ve duyarlılaşma ile yeniden dengelenir.
6. Algılamanın uyarıcıları anlamlandırma süreci olduğunu, duyum ile arasındaki
ilişkiyi, algılarımızı etkileyen bazı etkenler olduğunu öğrendik.
Alınan duyumların çeşitli biçimlerde örgütlenip yorumlanarak anlam kazanması
olayına algılama denir.Duyum basit fizyolojik bir olayken, algı karmaşık psikolojik bir
olaydır. Duyum herkeste aynıyken, algı farklıdır. Duyum algının ön koşuludur. Algı da
duyumun bilgisidir. Kimya dersi almayan biri, ‘H2O’ yu harf ve rakam olarak algılarken,
alan biri ise bunun suyun formülü olduğunu bilir. İlk kez duyumsadığımız bir şeyin ne
olduğunu bilemeyiz. UFO gördüğünü söyleyenlerin bunu birbirlerinden farklı biçimlerde
tanımlamaya çalışmaları bu nedenledir.

103

Algılanan uyarıcıların belli bir şekle, biçime ve düzene sokulmasına algıda örgütlenme, uyaranın özelliklerinin sürekli değişmesine karşın nesnelerin değişmez görünme eğiliminde olmasına algıda değişmezlik, birçok uyarıcı arasından bir ya da birkaçına dikkatin yönelmesine algıda seçicilik denir.
Algılarımızı hem bizden (beklenti, ilgi, ihtiyaç gibi) hem de uyarıcıdan gelen (uyarıcının büyüklüğü, şiddeti, tekrarı gibi) etkenler etkilemektedir.
7. Güdülenme sürecini, farklı güdülerin etkisiyle oluşan davranışları, dürtü ve
güdülerin hiyerarşik yapısı ile güdülenmiş davranışın güdülenmemiş davranıştan
farkını öğrendik.
Organizmanın, ortaya çıkan ihtiyaçlarını karşılamak için harekete geçip ihtiyacını gidermesi ve rahatlaması sürecine güdülenme denir. Açlık, susuzluk, annelik, cinsellik gibi
fizyolojik güdüler organizmanın hayatta kalmasına hizmet eder. Bağlılık, güvenlik, itibar
sahibi olma gibi toplumsal güdüler ise bireyin benliğini korumasını ve toplumdaki diğer
bireylerle ilişkilerini düzenler. Bazen aynı toplumsal güdüler farklı davranışlara yol açarken (beğenilme güdüsünün bazı insanlarda çok çalışma, bazılarında iyi giyinme yoluyla
doyurulması gibi ), bazen de farklı toplumsal güdüler aynı davranışa yol açabilir (aynı
filmi seyretmeye giden kişilerden bazıları sanatsever görünmek için, bazıları da yakınlarının hatırı için gidebilir). Oysa fizyolojik güdüler evrensel olduğu için aynı davranışlara
yol açarlar. Maslow güdüleri önem derecesine göre sıralarken en alta fizyolojik güdüleri,en üste de kendini gerçekleştirme ihtiyacını koymuştur. Ancak bu güdülerin öncelik
sıralaması bireyden bireye farklı olabilir. Güdülenme sonucunda organizmanın etkinliği
artar, belli bir hedefe yönelir, daha fazla enerji harcar.
8. Duygu ve duygu türleri ile duyguların davranışlara etkisini kavradık.
Duygular, psikolojik yaşantımızı harekete geçirici ve onun işleyişini yönlendirici etkenlerdir. Duygular bir amaca hizmet ederler. Biz hareketlerimizi o anda hissettiğimiz
şeylere göre açıklarız. Örneğin, “Kapıyı çarparak çıktım çünkü çok öfkeliydim” gibi. Hafif
yoğunlukta duygular üzerimizde uyarıcı etkisi oluşturarak daha çok çalışmaya, dikkatimizi yoğunlaştırmaya yol açarken, aşırı sevinç, öfke, ya da korku hâllerinde yaşanan ruhsal gerilim bedenimizde kasların gerilmesi, kalp çarpıntısı gibi tepkilere yol açar, mantıklı
düşünmemizi engeller. Duygularımızı iletmede en çok dil, ses tonu ile jest ve mimiklerimizi kullanırız. Duyguları kontrol etmede önemli olan onları bastırmak değil, dengelemektir.
9) Bilinç, bilinçaltı ve farklı bilinç durumlarını ayırt etmeyi, dikkat ve dikkat türlerini öğrendik.
İnsanın iç yaşantılarının ve davranışlarının farkında olmasına bilinç, kişinin far-

104

kında olmadığı duygu, düşüncelerin bulunduğu ancak özel yöntemlerle ortaya çıkarılabilen alana da bilinçaltı denir. Dikkatli uyanıklık, uyku, koma gibi bilinçlilik halleri yanında meditasyon ve hipnoz gibi yapay bilinç hâlleri de vardır. Bilinç ve farkındalık dikkat
sayesinde gerçekleşir. Dikkat sayesinde belirli uyaranların bilincine varırız ve diğerlerini
bilinç alanına sokmayız. Dikkatin çeşitli türleri ve her bir dikkat türünün de farklı işlevleri vardır.
Ruhsal ve davranışsal bozuklukların tedavisinde kullanılan psikoaktif ilaçlar sinir sistemini etkileyerek davranış, bilinç ve duygu durumda değişiklik oluştururlar.
10) Sosyal psikolojinin konusunu, sosyal etki ve sosyal biliş türlerini öğrendik.
Sosyal psikoloji bireyin davranışları üzerindeki toplumun etkisini araştırır. Bireylerin tek başınayken yapmadığı bazı davranışları toplum içindeyken yapması sosyal etkilenme sonucudur. Sosyal etki bireylerin özdeşleşme, itaat etme, benimseme gibi yollarla
gruba dolayısıyla topluma uyum göstermesini, bireyin kararlarını, özgeci davranıp davranmamasını, sosyalleşmesini, rol ve beklentilerini içinde bulunduğu gruba göre ayarlamasını sağlar.
Sosyal psikolojinin ele aldığı konulardan biri de sosyal biliştir. Diğer insanlar ve kendimiz hakkında önceki deneyimler ve kültürel değerlere göre yorum yapma biçimimizdir.
Bu yorumlamayı, analizi yaparken geçmiş yaşantılarımıza bağlı olarak oluşturulan inanç
ve beklentilerimizin (tutum ve önyargılarımızın) etkisi ile günlük yaşantımızda karşılaştığımız olay ve insanların davranışlarına çeşitli yüklemeler yaparız. (iddialarda bulunuruz)

105

UYGULAMA CEVAPLARI

1.UYGULAMA
I. a. U-T Uyarıcı aynı, tepki aynı (Bütün öğrencilerin sınıflara yönelmesi)
b. U-O-T Tepki aynı ama uyarıcılar yani geliş sebepleri (sıkıntıdan, arkadaş teklifini kıramamaktan ya da sanatçıyı sevdiğinden) farklı olabilir.
c. U-O-T Uyarıcı aynı ama insanların gösterdiği tepki (kimi şemsiyesini açarak,
kimileri bir yerlere sığınarak, kimileri de hiç aldırış etmeden yoluna devam etmek
gibi) farklı olabilir.

II. a. Davranış
b. Doğuştan donanım
c. Refleks
d. Sinir sistemi
e. Nöropsikolog

2. UYGULAMA
I. İleri yetişkinlik (40-65 yaş)
2- Ergenlik dönemi
3- Çocukluk dönemi (2-6 yaş)
4- Genç yetişkinlik dönemi (20-30 yaş)
5- Bebeklik dönemi (0-6 ay) 6- Yaşlılık dönemi

106

II.
1. Düzey (1. Devre) cevapları: Güdülenmeler ve ihtiyaçlar göz önüne alınmaksızın,
davranış fiziksel zararla ölçülür.
Evet: “İlacı çalmalı. İlacı almak aslında kötü bir şey değil. Zaten ilaç için para vermeyi
denedi. Üstelik ilaç 2000 değil 200 dolar”
Hayır: “İlacı çalmamalı. Büyük bir suç. İzin almadan zorla eczaneye girdi ve zarara
yol açtı”

2. Düzey (3.Devre) cevapları: Davranış güdüye ve davranışı yapan kişiye göredeğerlendirilir. Bir davranış eğer özgeci (başkasının iyiliğini düşünen)bir güdüye
dayanıyorsa iyidir.
Evet: “İlacı çalmalı. Karısını sevdiği için yaptığı bir şeyden dolayı onu suçlayamazsınız.
Hayır: “Çalmamalı. Karısı ölürse Heinz suçlanamaz. Bencil ve kalpsiz olan eczacıdır.
3. Düzey (6. Devre) cevapları: İyi niyet, bir davranışı doğru ya da yanlış yapmaz.
Kurallara uymamak bir ahlak ilkesine ters düşme arasında bir tercih durumunda söz
konusudur. Ahlak ilkelerinin de yasal kurallar kadar hatta daha fazla önemi olduğuna inanılır.
Evet: “ Bu durum Heinz’i çalmakla karısını ölüme terketmek arasında bir tercihe
zorlamaktadır. İnsan hayatını koruma ve ona saygı gösterme ilkesine dayanarak hareket etmesi gerekir.”
Hayır: “ İnsanlar bir arada yaşamaktadır. Kimse izin almaksızın başkasının eşyasını
almamalıdır. İnsan hayatını hiçe sayan böyle bir kanun varsa değiştirilmelidir.

III. Çocukların gelişim dönemlerinde göstermeleri gereken bilişsel, duygusal ve
sosyal öğrenmelerin neler olduğu bilgisi anne babalar ve öğretmenler açısından
önemlidir. Çünkü bu bilgi belli öğrenmeler için belirli yaşların uygunluğunu ifade
etmektedir. Bu yaşların öncesinde ve sonrasında belirli öğrenmelerin gerçekleşmesini beklemek sıkıntılı durumlarla karşılaşılmasına neden olmaktadır. Örneğin, on
yaşına gelmiş bir çocuğa jimnastik eğitimi aldırmaya kalkışmak geç kalınmış bir
davranıştır.

107

3. UYGULAMA
1-D

2-C

3-B

4-A

5-F

6-E

7-H

8-G

4. UYGULAMA
I. Algılar gerçek dünyanın kişisel yorumlarıdır. Algılarımız genellikle kendimize
özgü deneyimlerimiz tarafından değiştirilir, çarpıtılır, renklendirilir veya bozulur.
Duyuların algıya dönüşme süreci uyku, uyanıklık, duygusallık, motivasyon, ilgi, ihtiyaç, önyargılar, geçmiş yaşantı vb. durumlardan etkilenir.Bu nedenle başımıza gelen
herhangi bir olayı algılama biçimimiz vereceğimiz tepkiyi de oluşturur.

II. 1- Benzerlik
2- Yakınlık
3- Tamamlama
4- Süreklilik

III. 1- Y (Algıda seçiciliktir)
2- D
3- D
4- D
5- Y (Duyumun)
6- D
7- Y (Derideki)

108

5. UYGULAMA
I. Güdü, davranışa enerji ve yön veren güçtür, bu güç organizmayı etkileyerek bir
amaç için harekete geçmesini sağlar. Amaca ulaşmada ısrarlı ve kararlı olunmadığında, bireyin kendisi bir hedef belirlemediğinde yani yeterli derecede güdülenme
gerçekleşmediğinde sonucun başarılı olamayacağı ifade edilmektedir.
II. Fizyolojik ve toplumsal güdüler aynı anda ortaya çıktığı ve çatıştığında bazen fizyolojik bazen toplumsal güdüler ön plana çıkar. Örneğin açlıktan ölmektense dilenmeyi tercih eden insanlarda fizyolojik güdü; dilenmektense açlıktan ölmeyi tercih
eden insanlarda ise toplumsal güdü önem kazanır.

6. UYGULAMA
1-B

2-C

3-D

4-A

5-F

6-E

7-H

8-G

7. UYGULAMA
I. a, c, e seçenekleri sosyal psikolojinin çalışma konularındandır. b ve d seçeneği sosyolojinin, f seçeneği ise psikolojinin çalışma alanıdır.
II. a-yükleme b-yükleme c-temel yükleme hatası d-kalıp yargı e-kendini doğrulayan kehanet f-sosyal etki g- uyum h- itaat etme i-tutum j-sosyal psikoloji
k- diğergamlık (özgeci davranış)

109

2. ÜNİTE ÖLÇME VE DEĞERLENDİRME SORULARI
1. Bebekler doğumlarının ilk aylarında gözlerinin önünden kaldırılan bir eşyanın
yok olduğunu sanırlar ve arama eğilimine girmezler. Bu durum çocukta hangi
kavramın gelişmediğini gösterir?
A) Nesnenin devamlılığının
B) Döngüsel hareketin
C) Ahlaki gelişimin
D) Korunum yasasının
2. Bakmak ve görmek arasındaki ilişki aşağıdakilerden hangisi arasında vardır?
A) Gelişme-olgunlaşma
B) Duyum-algı
C) Uyarıcı-ihtiyaç
D) Güdü- dürtü
3. Art arda yanıp sönen bir dizi ampulü hareket ediyormuş gibi algılamak ya da
tek tek notalardan oluşan bir melodiyi müzik sesi olarak algılamak algısal süreçlerden hangisi ile ilgilidir?
A) Algıda seçicilik
B) Algıda değişmezlik
C) Algıda bütünlük
D) Algı yanılması
4. Aşağıdaki ifadelerden hangisi yanlıştır?
A) Duyum psikolojik bir olaydır.

B) Organizmayı harekete geçiren uyarıcıya güdü denir.
C) Var olan bir uyarıcının yanlış algılanmasına illüzyon denir.
D) Derinlik algısı sadece çevresel etkenlerin sonucu değildir. Organik bazı
etmenlerin de rolü vardır.

110

5. I. Yeteneklerini geliştirme
II. Beslenme
III. Güvenlik ihtiyacı
IV. Bir gruba ait olma
Yukardaki temel güdülerin doğru sıralanışı aşağıdaki seçeneklerden hangisinde
verilmiştir?
A) I-II-III-IV
B) II-III-I-IV
C) IV-II-III-I
D) II-III-IV-I
6. Alışma aşağıdaki süreçlerin hangisiyle zıt bir durumu ifade eder?
A) Duyarsızlaşma
B) Algılama

C) Duyarlılaşma
D) Refleks
7. Aşağıdakilerden hangisi psikolojinin incelediği duygu türleri arasında yer almaz?

A) Korku ve kaygı
B) Merhamet
C) Haz

D) Öfke
8. Aşağıdakilerden hangisi bilinç ve farklı bilinç düzeyleri arasında yer almaz?

A) Güdü
B) Meditasyon
C) Uyku
D) Uyanıklık

111

9. ‘‘Erkekler ağlamaz’’, ‘‘Yaramaz çocuklar zeki olur’’ şeklinde insanları kategorilere koyma ve aralarında hiçbir fark gözetmeksizin belli özelliklere sahip olarak
düşünme biçimine ne ad verilir?
A) Uyma
B) Tutum
C) Sosyal biliş
D) Kalıp yargı

10. Maslow’a göre üst düzeydeki gereksinimlere geçebilmek için alt düzeylerdeki
gereksinimlerin doyurulması gerekir.
Yukardaki cümlede anlatılan durumu aşağıdaki seçeneklerden hangisi en iyi
ifade eder?
A) Aç ayı oynamaz
B) Atın ölümü arpadan olsun
C) Kedi uzanamadığı ciğere pis der
D) Deve boynuz ararken kulaktan olmuş

11. Aşağıdakilerden hangisi birçok ülkede ilkokul eğitimine başlama yaşının 6
veya 7 olmasının nedenleri arasında bulunmaz?
A) Anlatılan dersleri anlayabilecek hazırbulunuşluk seviyesi bu yaşlarda
tamamlanmaktadır.
B) Fiziksel, zihinsel gelişim alanlarında okula ve arkadaşlarına uyum
sağlayabilecek düzeydedirler.
C) Psiko-sosyal gelişim alanında okula ve arkadaşlarına uyum
sağlayabilecek düzeydedirler.
D) Toplumsal değer ve normları öğrenip bir dünya görüşü geliştirme
düzeyindedirler.

112

12. “Ağaç yaşken eğilir” ya da “Demir tavında dövülür” atasözleri gelişim
dönemleri açısından hangi anlamı ifade etmez?
A) Belirli gelişim döneminde kazanılmayan beceriler ve yaşantılar ilerleyen
dönemlerde çok zor kazanılır ya da kazanılamaz
B) Organizma belli türdeki davranışları belli yaş dönemlerinde kazanır.
C) Uygun zamanda kazanılan uygun yaşantılar, sonraki dönem yaşantılarının
kazanılmasında destekleyici olur.
D) Öğrenmenin gerçekleşebilmesi için organizmanın gerekli olgunlaşma
düzeyine sahip olması gerekir.
13. Aynı anda hem öğretmeni dinleyip hem de not tutmak hangi dikkat
türünü ifade eder?
A) Seçici dikkat
B) Bölünmüş dikkat
C) Odaklanmış dikkat
D) Sürekli dikkat
14. Aşağıdakilerden hangisi sosyal psikolojinin araştırma konuları arasında
yer almaz?
A) İtaat etme
B) Uyma davranışı
C) Dikkat ve türleri
D) Önyargılar
15. Aşağıdaki ifadelerden hangisi yanlıştır?
A) Önyargı, haklılığı kanıtlanmamış bir tutumdur.
B) Tutumlar gibi önyargıların da kaynağı öğrenmedir.
C) Tutumlar ve önyargılar zamanla değişir.
D) Tutumların çeşitli işlevleri vardır.

113

SÖZLÜK
A
algı: Duyu organlarına gelen duyusal verileri düzenleyerek anlamlandırma süreci
alışkanlık: İyice öğrenilmiş, düşünmeden yerine getirilen öğrenmeler. Bir örtük bellek türü
alışma: Sürekli aynı uyarıcının etkisinde kalan organizmanın davranışlarında görülen zayıflama eğilimi
anket: Belirli bir konu hakkında çok sayıda bireyin duygu ve düşüncelerini saptamak
amacıyla hazırlanmış soru listeleridir.
anksiyete: Nedeni belli olmayan kaygı, korku, gerilim, sıkıntı hâlidir.
anormal: Çoğunluğun sahip olduğu özellikleri taşımayan, kabul edilir ölçülere uymayan
antisosyal kişilik: Toplumsal yasalara ters düşen, toplumda suç sayılan davranışları
gösteren ve toplumda anormal olarak kabul edilen davranışları sergileyen
B
bağımlı değişken: Deneysel çalışmalarda, bağımsız değişkendeki değişimlere bağlı
olarak değişik değerler alan değişken, sonuç
bağımsız değişken: Deneysel çalışmalarda nitelik ve zamanlama bakımından deneycinin kontrolü altında olan değişken, sebep
başa çıkma: Karşılaşılan bir engeli aşma, çatışma ve engellemeden kurtulma
bellek: Geçmiş yaşantıların, elde edilen bilgi ve becerilerin zihinde saklanma ve gerektiğinde kullanma gücü, hafıza
benlik bilinci: Kendimizle ilgili bütün düşünceler, algılamalar, duygular ve değerlendirmelerin bütününden oluşan bireyin öz varlığı
ben merkezci düşünme: Benmerkezcilik, çocuğun sadece kendisinin gördüğü, duyduğu, bildiği şeyleri herkesin duyup bildiğini zannetmesidir. Çocuk bir şeyden hoşlanıyorsa herkesin bundan hoşlandığını, bir şeyden hoşlanmıyorsa kimsenin bundan
hoşlanmadığını zanneder

114

biçimlendirme: Olumlu ve olumsuz pekiştirmeler aracılığı ile istenilen davranışın
tam olarak ortaya çıkarılarak amaca ulaşılması
biliş: İnsanın algılama, hatırlama ve düşünmesinde yer alan zihinsel faaliyetlerin
tümü
bilişsel süreç: Zekâ, öğrenme, düşünme, bellek, algılama gibi organizmanın doğrudan gözlenemeyen, ancak dolaylı yollarla gözlenip ölçülebilen davranışlardır.
bilinç: Organizmanın, davranışlarının iç yaşantısının ve dış dünyanın farkında olma
yetisi
Ç
çağrışım: Belirli bir uyarıcının, o uyarıcıyla geçmişte birlikte bulunmuş başka nesne
ya da durumları hatıra getirmesi
çatışma: Birbirinin karşıtı iki istek ya da güdünün aynı anda ortaya çıkması
D
davranış: Organizmanın iç ve dış uyarıcılara karşı gösterdiği tepki
değişken: Bir araştırmada ölçülen ya da kontrol edilen yaş, cinsiyet, öğrenme süresi
gibi değişik değerler alabilen koşullar
denek: Bir deneyde tepkileri ya da cevapları gözlenen ya da ölçülen bireylerdir.
depresyon: Ümitsizlik, karamsarlık, çaresizlik, neşesizlik, huzursuzluk gibi çeşitli belirtileri olabilen ruhsal çökkünlük hali
dikkat: Duyu organlarından gelen uyarımların bazılarını seçerek algılama, diğerleriyle ilgilenmeme
dil: İletişim ve düşünmede kullanılan bir semboller dizisi
döngüsel Hareket: Bilişsel gelişim kuramına göre, bebeğin başlangıçta rastlantı sonucu keşfettiği istenilir olayları yinelemeyi öğrenme süreci
duyarsızlaştırma: Genellikle, duygusal bir davranımı ortaya çıkaran durumla kişiyi
tekrar tekrar karşı karşıya getirerek bu davranımın zayıflatılması

115

duyum: Organizmanın iç ve dış çevreden gelen uyarıcıları duyu organları aracılığıyla
alması
duyum eşiği: Duyu organlarının uyarıcıları fark etmeye başladığı alt ve üst sınır
duygu: Bireyin iç dünyasında kişi, nesne, olay ve olguların uyandırdığı kızgınlık, kıskançlık, korku gibi hislerdir.
duyuşsal süreçler: Acı, sevgi, saygı, korku, coşku ve kıskançlık gibi organizmanın
doğrudan gözlenemeyen, ancak dolaylı yollarla gözlenip ölçülebilen davranışlardır.
dürtü: Fizyolojik ve ruhi dengenin değişmesi sonucu ortaya çıkan ve canlıyı türlü
tepkilere sürükleyebilen içten gelen gerilim
E
ekol: Bir bilim alanında ortak görüş ya da anlayışı benimseyen bilim insanlarının
oluşturduğu topluluk, okul
empati: Bir kişinin kendisini karşısındakinin yerine koyarak olaylara onun bakış açısından bakması, onun duygu ve düşüncelerini doğru bir şekilde anlaması ve anladığını göstermesidir.
engellenme: Organizmanın hedefe yönelmiş güdülenmiş davranımının durdurulmuş olması
F
fark eşiği: İki uyaran arasında duyumlanabilen en küçük şiddet farkı
farkındalık: Kişinin yaşadıklarının kendi üzerindeki etkisini kavraması, bireyin kendi düşünce, duygu ve davranışlarını anlama çabasıdır.
fobi: Gerçekte hiçbir tehlike olmadığı hâlde ortaya çıkan belirli bir nesneye ya da
duruma özgü aşırı korku hâli
G
genel uyarılmışlık hâli: Organizmanın kas geriliminin arttığı tetikte, uyanık ve öğrenmeye hazır olduğu durum

116

genelleme: Bir organizmanın, koşullandığı durumlara benzer durumlarda da aynı
davranışı göstermesi
gerileme: Engellenme durumunda bireyin çocukluk dönemindeki davranışlar göstermeye başlaması
geriye ket vurma: Sonradan öğrenilen bilgilerin ilk öğrenilen bilgilerin hatırlanmasını engellemesi, bozucu etki
güdülenme: Davranışa enerji ve yön veren güç, motivasyon
H
hayal kırıklığı: Güdülerin engellenmesi sonucu insanın içine düştüğü gerilim
heyecan: Olumlu veya olumsuz olabilen çok yoğun olarak duyulan ve organizmada
gerilim yaratan duygular
hipnoz: Sözle, bakışla ya da yardımcı nesneler kullanarak oluşturulan uyku hâline
benzer durum
hipotez: Gözlem sonucu elde edilen problemle ilgili henüz kanıtlanmamış geçici çözüm, varsayım
İ
içe bakış: Denekten karşılaştığı uyarıcılara ilişkin yaşadığı duyumlarını ayrıntılı olarak açıklamasının istendiği bir teknik
ileriye ket vurma: Daha önce öğrenilenlerin, daha sonra öğrenilenlerin hatırda tutulması üzerindeki olumsuz etkisi
imge: Duyu organlarınca algılanan nesnelerin bilinçte oluşturduğu iz
istendik davranış: Toplumun onayladığı, kabul gördüğü davranışlardır.
işlev: Belirli bir nesne, organ ya da kimsenin gördüğü iş, fonksiyon
ivedi: Çabuk davranma zorunluluğu

117

K
kalıtım: İnsanlardaki bazı özelliklerin dişi ve erkeğin kromozomları aracılığı ile kuşaktan kuşağa geçmesi
kalıp yargı: İnsanların kategorize etme eğilimlerinin neden olduğu bir algılama ve
davranış biçimi
kavram: Nesne ve düşüncelerin benzerliklerine dayanarak oluşturulan zihindeki tasarım
kavrama: Öğrenme ve problem çözmede konunun unsurları arasındaki ilişkinin aniden görülmesi
kaygı: Nesnesi olmayan belirsiz korku, anksiyete
kendini gerçekleştirme: Hayatın her anında büyük bir doyum içinde olan hayatın
anlamını ve enginliğini sürekli yaşayan. Maslow’un güdüler hiyerarşisinde en üst basamak.
kimlik: Bireyin kendisini nasıl gördüğü, toplum tarafından nasıl görüldüğünü gösteren belirti, nitelik ve özelliklerin bütünü, kişiliğin öznel yanı
korelasyon: İki ya da daha fazla sayıda değişken arasındaki ilişki
korunum Yasası: Bir madde ya da madde grubunun görüntüsel ya da konum olarak
değişse bile diğer birçok özelliğinin değişmeyeceği ilkesidir.
kuram: Hipotezlerin deneyle gerçekleşmiş ancak kesinlik kazanmamış hâli
M

N

meditasyon: Bireyin gerginlik ve kaygıdan kurtulması için geliştirilen, beden üzerinde ruhsal bir denge sağlamaya dayanarak farklı bir bilinç oluşturma tekniği
manik: Depresif bozukluklarda hastanın canlı, hareketli ve neşeli olduğu olduğu evre
nesnenin devamlılığı: Görüş alanı dışına çıkan nesne ya da kişilerin aslında yok olmadıklarının kavranması
nörofizyoloji: Sinir sisteminin (beyin, beyin sapı, omurilik gibi) fizyolojisi ile uğraşan bilim dalı

118

O

Ö

objektif: Nesnel, bireyin kişisel görüşlerinden bağımsız olan
obsesyon: İstenmediği hâlde sürekli zihni meşgul eden takıntılı düşünceler
olgunlaşma: Organizmanın bedensel ve zihinsel açılardan büyüyüp gelişerek belirli
davranım öğrenimine hazır hâle gelmesi
organizma: Canlı varlık (insan, hayvan, bitki)
öndeyi: Genellik ve yasalara dayanılarak yapılan geleceğe yönelik çıkarım ya da öngörülen nedensel ilişkinin gerçekleşeceğine ilişkin beklenti, tahmin
önyargı: Bir şeyin ya da kimsenin isminden ya da görünümünden dolayı olumlu ya
da olumsuz biçimde yargılanması
özsaygı: Kişinin kendi özüne, kişiliğine beslediği saygı
P

R

panik atak: Aniden bastıran endişe atağı, endişe nöbeti
parasempatik sistem: İstem dışı devreye girerek, hayati faaliyetlerin kontrollü bir
şekilde yürütülmesini sağlayan sinir sistemi. Örneğin, sindirim anında bağırsak hareketlerinin artırılması, tükürük salgısının artırılması
pekiştirme: İstendik davranışların tekrar edilmesi için ödül ya da ceza gibi uyarıcılarla organizmanın uyarılara verdiği tepkinin güçlendirilmesidir.
psikiyatrist: Akıl sağlığı ve akıl hastalıkları ile ilgili tıp eğitimi almış uzman kişi
psikolog: Psikoloji alanında eğitim görmüş kişi
psikoterapi: Davranış bozukluklarının ya da hafif şiddetteki uyum bozukluklarının
psikolojik tekniklerle tedavisi
refleks: Dıştan gelen bir uyarıcıya karşı gösterilen oldukça hızlı, otomatik ve öğrenilmemiş basit tepki
ruh sağlığı: Bireyin birlikte yaşadığı toplumla, kendisiyle uyum içinde ve yaşama
sevinci ile dolu olması hâli
rol: Belirli bir sosyal statüdeki kişinin göstermesi beklenen davranış

119

S
seratonin: Beyin tarafından salgılanan genellikle ruh hâlini, uykuyu, iştahı, öğrenmeyi, hafızayı ve sosyal davranışları düzenlemeye yardımcı hormon
simge: İnsanların türettiği, diğer insanlar için de anlamlı olan
statü: Kişinin toplumdaki yeri, konumu
sosyal kimlik: Bireyin benliğinin bir parçasını oluşturan, grup üyeliklerinden elde
ettikleri kimliktir. Bireyin biricikliğiyle ilgili olan bireysel kimlikten farklıdır.
T
travma: Canlı üzerinde beden ve ruh açısından önemli ve etkili yaralanma belirtileri
bırakan yaşantı
terapist: Özel eğitim almış psikolojik destek ve tedavi sürecinde çalışan kişi
tutum: Bireyin, bir durum, olay veya nesne karşısındaki olumlu ya da olumsuz vaziyet alma eğilimi
telkin: Bir duyguyu, bir düşünceyi aşılama
U
uyarıcı: Dış veya iç çevrede bulunan, duyu organını uyaran enerji, nesne veya olay
uyarıcı genellemesi: Organizmanın koşullandığı yapay uyarıcıya benzeyen diğer
uyarıcılara da aynı tepkiyi göstermesi
Y
yanılsama: Uyarıcıların fiziki ya da psikolojik nedenlerle, olduklarından farklı algılanması sonucu oluşan algı yanılması, illüzyon
yeti: İnsanda doğal olarak bulunan bellek, akıl yürütme, algılama, düşünme gibi zihin
güçlerinden herhangi biri
Z
Zekâ: İnsanın düşünme, akıl yürütme, objektif gerçekleri algılama, yargılama ve sonuç çıkarma yetilerinin tümü

120

KAYNAKÇA
Arkonaç Sibel. A,

Psikoloji Zihin Süreçleri Bilimi, Alfa yayınları, İstanbul , 2005.

Baymur Feriha, Genel Psikoloji , İnkılap Kitap Evi, İstanbul, 1976.
Cüceloğlu Doğan, İnsan ve Davranışı, Remzi Kitabevi,

İstanbul, 1999.

Dökmen Üstün, İletişim Çatışmaları ve Empati, Sistem Yayıncılık, İstanbul , 1998.
Geçtan Engin, Psikanaliz ve Sonrası, Hür Yayınları, İstanbul, 1981.
Geçtan Engin, Psikodinamik Psikiyatri ve Normaldışı Davranışlar, Remzi Kitabevi,
İstanbul, 1997.
Geçtan Engin, İnsan Olmak, Remzi Kitap Evi, İstanbul, 1994.
Goleman Daniel, Duygusal Zeka, Varlık Yayınları, İstanbul, 2016.
Hayes Nicky, Psikolojiyi Anlamak, Optimist Yayınları, İstanbul, 2011.
Hançerlioğlu Orhan, Ruhbilim Terimleri Sözlüğü, Remzi Kitap Evi, İstanbul,
1993.
Hayes Nicky, Psikolojiyi anlamak (Çevirenler, Filiz Şar-Asiye Hekimoğlu), Optimist
Yayınları, İstanbul, 2011.
Kağıtçıbaşı Çiğdem, İnsan ve İnsanlar, Beta Basım ve Yayın Dağıtım, İstanbul,
1995.
Köknel Özcan, Kişilik, Altın Kitaplar Yayınevi, İstanbul, 1985.
Mischel Walter, Marshmallow Testi, Otokontrolde Ustalaşmak, Pegasus Yayınları,
2016.
Morgan George, Stresle Başa Çıkma Yolları,

Ruh Bilim Yayınları, İstanbul ,

1996.
Morgan T. Clıfford , Psikolojiye Giriş Ders Kitabı, Hacettepe Üniversitesi Yayınları,
Ankara, 1980.
Öztürk, M. Orhan, Ruh Sağlığı ve Hastalıkları, Türkiye Sinir ve Ruh Sağlığı Derneği
Yayınları, Ankara, 1981.
Selçuk Ziya, Çoklu Zeka Uygulamaları, Nobel Yayınları, Ankara, 2002.
Yörükoğlu Atalay, Gençlik Çağı, Ruh Sağlığı ve Ruhsal Sorunları, Özgür Yayınları
Ankara, 1998.
Yörükoğlu Atalay, Çocuk Ruh Sağlığı (28. Basım), Özgür Yayınları, İstanbul, 2006.

121

İNTERNET KAYNAKLARI
http://www.hedefaof.com/documents/Ders_kitaplari/psi103u.pdf
http://www.adudspace.adu.edu.tr:8080/jspui/bitstream/11607/1597/3/10091972.
pdf
https://sinirbilim.org/marshmallow-testi-walter-mischel/
http://www.psikolog.org.tr/Belgeler/tpd-yonetmelikler/turk-psikologlar-dernegi-etikyonetmeligi
http://istanbultip.istanbul.edu.tr/ogrenci/wp-content/uploads/2016/10/Duyum-veAlg%C4%B1-2016.pdf
http://www.hurriyet.com.tr/muslu-coban-kizlar-teog-birincisi-40449914
http://www.akademik.adu.edu.tr/bolum/fef/psikoloji/webfolders/topics/7duygular.
pdf
https://cms.inonu.edu.tr/uploads/contentfile/919/files/5_%20ahlak%20
gel%c4%b0%c5%9e%c4%b0m%c4%b0.pdf
https://www.pegem.net/UserFiles/File/%C3%96grenme%20Psikolojisi%20K_A.
pdf
https://www.notusta.com/nesne-algilama-psikoloji-25533/
https://www.istanbul.edu.tr/ogrenci/wp-content/uploads/.../Duyum-ve-Algı-2016.
pdf
aileakademisi.org/sites/default/files/dikkat.pdf
www.nevoku.com/sosyal-psikoloji-i--e-kitap--sosyal-psikoloji-i/
viewdeck/94557df2-93ea-47bf-98ad-e2113a8da89d
dergipark.gov.tr/download/article-file/143962
journals.manas.edu.kg/mjsr/oldarchives/Vol04_Issue07_2003/312.pdf
http://dergipark.gov.tr/download/article-file/402083
http://acikerisim.selcuk.edu.tr:8080/xmlui/bitstream/
handle/123456789/2324/280654.pdf?sequence=1
http://www.acibademhemsirelik.com/e-dergi/62/docs/uygulamalarinizigelistirin2-62.pdf
http://suje.sakarya.edu.tr/article/viewFile/1024000022/1024000022
https://staff.emu.edu.tr/bekirozer/Documents/ogrenim-gerecleri/
ogrenmeyiogretme.pdf
http://w3.gazi.edu.tr/~burak/odevhatirlamaunutma.pdf
http://docs.neu.edu.tr/staff/beria.gokaydin/4.%20Zeka%20ve%20%C3%96l%

122

C3%A7me;%20Zeka%20Testleri;%20Bireysel%20Olarak%20
Uygulanan%20Zek%C3%A2%20Testleri_7.pdf
dergipark.gov.tr/download/article-file/213304
http://srm.metu.edu.tr/sites/srm.metu.edu.tr/files/brochure2.pdf
http://www.gefad.gazi.edu.tr/download/article-file/77499
http://sbu.saglik.gov.tr/ekutuphane/kitaplar/t12.pdf
http://www.megep.meb.gov.tr/mte_program_modul/moduller_pdf/Savunma%20
Mekanizmalar%C4%B1.pdf
https://sks.yasar.edu.tr/wp-content/uploads/2011/06/sinav_kaygisi.pdf
http://tip.kocaeli.edu.tr/docs/sinavkaygisi.pdf
http://toad.edam.com.tr/sites/default/files/pdf/edwards-kisisel-tercih-envanteritoad_0.pdf
http://katalog.hacettepe.edu.tr/client/tr_TR/search/asset/11491/0
www.ktu.edu.tr/dosyalar/aile_68c3a.ppt
http://www.klinikgelisim.org.tr/eskisayi/kg_22_4/8.pdf
https://personel.omu.edu.tr/docs/ders_dokumanlari/7215_6539_1871.ppt
http://www2.ufuk.edu.tr/wp-content/uploads/2014/12/%C3%96rnek-TezTR.pdf
http://www.akademik.adu.edu.tr/bolum/fef/psikoloji/webfolders/
topics/9ps%c4%b0koloj%c4%b0k%20bozuklukların%20
TEDAV%C4%B0S%C4%B0.pdf
http://dergipark.gov.tr/download/article-file/322810
https://acikders.ankara.edu.tr/pluginfile.php/4785/mod_resource/content/0/
KONU%2019.pdf
https://media.turuz.com/Turkologi/Tarix/2011/357-Misirlilarin_Dini_Inanc_Ve_
Adetleri
http://megep.meb.gov.tr/mte_program_modul/moduller_pdf/
Sa%C4%9Fl%C4%B1kl%C4%B1%20Ileti%C5%9Fim.pdf

123

GÖRSEL KAYNAKÇA
Kitabımızda yer alan görseller Hayat Boyu Öğrenme Genel Müdürlüğü’nce temin
edilen tasarımcı firma tarafından www.shutterstock.com ve https://tr.123rf.com
adreslerinden indirilmiştir.

124

CEVAP ANAHTARI
1. ÜNİTE

2. ÜNİTE

1. D

1. A

2. C

2. B

3. C

3. C

4. B

4. A

5. A

5. D

6. B

6. C

7. D

7. B

8. A

8. A

9. B

9. D

10. C

10. A
11. D
12. D
13. B
14. C
15. C

125

