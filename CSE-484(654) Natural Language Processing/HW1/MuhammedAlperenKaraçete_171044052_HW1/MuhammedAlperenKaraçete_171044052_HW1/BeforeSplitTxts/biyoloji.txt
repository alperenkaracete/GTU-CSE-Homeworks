T. C.
MİLLÎ EĞİTİM BAKANLIĞI
HAYAT BOYU ÖĞRENME GENEL MÜDÜRLÜĞÜ
AÇIK ÖĞRETİM DAİRE BAŞKANLIĞI

BİYOLOJİ 1

YAZAR
Fatma Bilir

ANKARA - 2022

MEB HAYAT BOYU ÖĞRENME GENEL MÜDÜRLÜĞÜ YAYINLARI
AÇIK ÖĞRETİM OKULLARI

Dil Uzmanı
Bülent Kenan Erkan
Grafik Tasarım Uzmanı
Dr. Neslihan Kılıç

Copyright c MEB
Her hakkı saklıdır. MillÎ Eğitim Bakanlığına aittir. Tümü ya da bölümleri izin
alınmadan hiçbir şekilde çoğaltılamaz, basılamaz ve dağıtılamaz.

İSTİKLÂL MARŞI
Korkma, sönmez bu şafaklarda yüzen al sancak;
Sönmeden yurdumun üstünde tüten en son ocak.
O benim milletimin yıldızıdır, parlayacak;
O benimdir, o benim milletimindir ancak.

Bastığın yerleri toprak diyerek geçme, tanı:
Düşün altındaki binlerce kefensiz yatanı.
Sen şehit oğlusun, incitme, yazıktır, atanı:
Verme, dünyaları alsan da bu cennet vatanı.

Çatma, kurban olayım, çehreni ey nazlı hilâl!
Kahraman ırkıma bir gül! Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.

Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda,
Etmesin tek vatanımdan beni dünyada cüda.

Ben ezelden beridir hür yaşadım, hür yaşarım.
Hangi çılgın bana zincir vuracakmış? Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.

Ruhumun senden İlâhî, şudur ancak emeli:
Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.

Garbın âfâkını sarmışsa çelik zırhlı duvar,
Benim iman dolu göğsüm gibi serhaddim var.
Ulusun, korkma! Nasıl böyle bir imanı boğar,
Medeniyyet dediğin tek dişi kalmış canavar?

O zaman vecd ile bin secde eder -varsa- taşım,
Her cerîhamdan İlâhî, boşanıp kanlı yaşım,
Fışkırır ruh-ı mücerret gibi yerden na’şım;
O zaman yükselerek arşa değer belki başım.

Arkadaş, yurduma alçakları uğratma sakın;
Siper et gövdeni, dursun bu hayâsızca akın.
Doğacaktır sana va’dettiği günler Hakk’ın;
Kim bilir, belki yarın, belki yarından da yakın

Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl;
Hakkıdır hür yaşamış bayrağımın hürriyyet;
Hakkıdır Hakk’a tapan milletimin istiklâl!
Mehmet Âkif ERSOY

GENÇLİĞE HİTABE
Ey Türk gençliği! Birinci vazifen, Türk istiklâlini, Türk Cumhuriyetini,
ilelebet muhafaza ve müdafaa etmektir.
Mevcudiyetinin ve istikbalinin yegâne temeli budur. Bu temel,
senin en kıymetli hazinendir. İstikbalde dahi, seni bu hazineden
mahrum etmek isteyecek dâhilî ve hâricî bedhahların olacaktır. Bir
gün, istiklâl ve cumhuriyeti müdafaa mecburiyetine düşersen, vazifeye
atılmak için, içinde bulunacağın vaziyetin imkân ve şeraitini
düşünmeyeceksin! Bu imkân ve şerait, çok namüsait bir mahiyette
tezahür edebilir. İstiklâl ve cumhuriyetine kastedecek düşmanlar,
bütün dünyada emsali görülmemiş bir galibiyetin mümessili
olabilirler. Cebren ve hile ile aziz vatanın bütün kaleleri zapt edilmiş,
bütün tersanelerine girilmiş, bütün orduları dağıtılmış ve memleketin her
köşesi bilfiil işgal edilmiş olabilir. Bütün bu şeraitten daha elîm ve daha
vahim olmak üzere, memleketin dâhilinde iktidara sahip olanlar gaflet
ve dalâlet ve hattâ hıyanet içinde bulunabilirler. Hattâ bu iktidar sahipleri
şahsî menfaatlerini, müstevlîlerin siyasî emelleriyle tevhit edebilirler.
Millet, fakr u zaruret içinde harap ve bîtap düşmüş olabilir.
Ey Türk istikbalinin evlâdı! İşte, bu ahval ve şerait içinde dahi
vazifen, Türk istiklâl ve cumhuriyetini kurtarmaktır. Muhtaç olduğun
kudret, damarlarındaki asil kanda mevcuttur.
Mustafa Kemal Atatürk

MUSTAFA KEMAL ATATÜRK

İÇİNDEKİLER
1. ÜNİTE: YAŞAM BİLİMİ BİYOLOJİ
1. BÖLÜM.........................................................................................6
1.1. CANLILARIN ORTAK ÖZELLİKLERİ..................................................................................7

2. BÖLÜM.......................................................................................12
1.2. CANLILARIN YAPISINI OLUŞTURAN ORGANİK VE İNORGANİK BİLEŞİKLER.............13
1.2.1. Canlıların Yapıısnda Bulunan İnorganik Bileşikler............................................13
1.2.1.1. Suyun Canlılar İçin Önemi...................................................................13
1.2.1.3. Tuz ve Minerallerin Canlılar İçin Önemi..............................................16
1.2.2. Canlıların Yapısında Bulunan Organik Bileşikler...............................................18
1.2.2.3. Proteinler................................................................................................24
1.2.2.4. Enzimler..................................................................................................27
1.2.2.5. Hormonlar...............................................................................................31
1.2.2.6. Vitaminler...............................................................................................32
1.2.2.7. Nükleik Asitler........................................................................................34
1.2.2.8. ATP ve Canlılar İçin Önemi...................................................................37
1.3. LİPİT, KARBONHİDRAT, PROTEİN, VİTAMİN, SU VE MİNERALLERİN SAĞLIKLI
BESLENME İLE İLİŞKİSİ ...................................................................................................37
ÖZET.......................................................................................................................................... 40
1. ÜNİTE DEĞERLENDİRME SORULARI.................................................................................44

İÇİNDEKİLER
2. ÜNİTE: HÜCRE
1. BÖLÜM.................................................................................50
2.1. HÜCRE........................................................................................................................51
2.1.1. Hücre Teorisine İlişkin Çalışmalar...............................................................51
2.1.2. Hücresel Yapılar ve Görevleri......................................................................52
2.1.2.1. Hücre Zarı .....................................................................................54
2.1.2.2. Sitoplazma ....................................................................................55
2.1.2.3. Çekirdek ........................................................................................59
2.1.3. Hücre Zarından Madde Geçişi......................................................................61
ÖZET................................................................................................................................. 70
2. ÜNİTE DEĞERLENDİRME SORULARI........................................................................74
EKLER...............................................................................................................................75
CEVAP ANAHTARI.........................................................................................................75
SÖZLÜK.........................................................................................................................76
KAYNAKÇA....................................................................................................................80
GÖRSEL KAYNAKÇA....................................................................................................82

1. Ünite
Bu ünitede;

1. Bölüm: Biyoloji ve Canlıların Ortak Özellikleri
2. Bölüm: Canlıların Yapısında Bulunan Temel Bileşikler

YAŞAM BİLİMİ BİYOLOJİ

6

Biyoloji 1

1. BÖLÜM
BİYOLOJİ VE CANLILARIN ORTAK ÖZELLİKLERİ
NELER ÖĞRENECEĞİZ?
1. Canlı kavramı üzerinden biyolojinin günümüzdeki anlamı ile nasıl
kullanıldığını,
2. Canlıların ortak özellikleri olan; hücresel yapıda olmayı, beslenmeyi,
solunumu, boşaltımı, hareketi, uyarılara tepki vermeyi, üremeyi, büyüme
ve gelişmeyi, metabolizmayı, homeostaziyi, uyum ve organizasyonu
öğreneceğiz.

ANAHTAR KAVRAMLAR

Biyoloji

Beslenme

Boşaltım

Büyüme

Canlılık

Gelişme

Hareket

Homeostazi

Hücre

Üreme

Metabolizma

Organizasyon

Solunum

Uyarılara
Tepki

Uyum

1.Ünite Yaşam Bilimi Biyoloji

1.1. CANLILARIN ORTAK ÖZELLİKLERİ
Biyoloji canlı ve doğa ile ilgili konuları inceleyen bilim dalıdır. Bu yüzden canlı bilimi
olarak tanımlanır. Yunancada canlı anlamına gelen “bios” ile bilim anlamına gelen “logos”
kelimelerinin birleşmesiyle oluşur. Biyoloji; canlıların gelişim aşamalarını, birbirleriyle
ve çevreleriyle olan ilişkilerini, anatomik yapılarını ve bu yapıların işleyişlerini, hücre ve
hücrede meydana gelen metabolik olayları inceler. Biyolojinin günümüzde tıp, eczacılık,
ziraat, veterinerlik, moleküler biyoloji, genetik, embriyoloji, ekoloji gibi çok sayıda çalışma
alanı vardır.
Bir ağacın canlı olduğu ya da bir taşın canlı olmadığı nasıl anlaşılır? Varlıkları canlı
olarak nitelendirmek için tüm canlılarda ortak olarak bulunan özelliklere bakmak gerekir.
Bu ortak özellikler beslenme, solunum, boşaltım, hareket etme, uyarılara tepki verme,
uyum, üreme, hücresel yapı, büyüme ve gelişmedir. Bu özelliklerin tamamına sahip olan
varlıklar canlı olarak nitelendirilir.
a. Hücresel Yapı

Görsel 1.1. Bakteriler
prokaryot canlılardır.

Görsel 1.2. Ökaryot
ve tek hücreli
canlılardan amip

Görsel 1.3. Ökaryot ve
çok hücreli canlılardan
papatya

Görsel 1.4. Ökaryot
ve çok hücreli
canlılardan kurbağa

Hücre, yaşama, üreme, solunum gibi canlılık olaylarının tamamını gerçekleştiren temel
birimdir. Hücreler yapısal olarak prokaryot ve ökaryot olarak ikiye ayrılır. Prokaryotlar
çekirdeksiz hücrelerden, ökaryotlar çekirdekli hücrelerden oluşur. Prokaryotlar tek
hücreli, ökaryotlar tek ya da çok hücreli canlılardır. Örneğin bakteriler prokaryot
canlılardır. Amip ökaryot ve tek hücreli canlıdır. Bitki ve hayvanlar ökaryot ve çok hücreli
canlılardır.
b. Beslenme
Canlılar büyüyüp gelişmek, yıpranan doku ve organlarının onarımını yapmak, düzenleyici faaliyetleri devam ettirebilmek ve enerji ihtiyacını karşılamak için beslenmek zorundadır. Beslenme şekillerine göre canlılar üreticiler (ototrof) ve tüketiciler (heterotrof)
olarak iki gruba ayrılır. Üreticiler yeşil bitkilerde olduğu gibi su, mineral, karbondioksit ve
güneş ışığını kullanarak kendi besinlerini üretirler. Tüketiciler ise besinlerini dış ortamdan
hazır olarak alır bir başka ifadeyle üreticilerden karşılar. Mantarlar ve hayvanlar tüketici
canlılara örnektir.

Görsel 1.5. a) Bitkiler üretici canlılardır. b) Hayvanlar tüketici canlılardır.

7

8

Biyoloji 1

c. Solunum
Canlılar aldıkları besinleri enerjiye çevirmek için solunum yapmak zorundadır.
Canlılar organik besinleri solunum reaksiyonlarıyla parçalayarak ATP sentezler. Böylece
yaşamsal faaliyetleri için gereken enerjiyi üretirler. Bazı canlılar ATP’yi oksijen kullanarak
üretirken bazıları oksijen kullanmadan üretir.
ç. Metabolizma
Organizmadaki yapım (birleştirme ya da sentez) ve yıkım (ayrıştırma ya da
parçalanma) tepkimelerinin tümüne metabolizma denir.
Metabolizma

Anabolizma
(yapım)

Protein sentezi
Fotosentez
Yağ sentezi
DNA ve RNA sentezi
Karbonhidrat sentezi

Katabolizma
(yıkım)

Solunum
Sindirim

Görsel 1.6. Canlılarda görülen belli başlı yapım ve yıkım reaksiyonları

Küçük moleküllü maddelerin birleştirilmesiyle meydana gelen sentez türündeki
kimyasal reaksiyonlara anabolizma (yapım reaksiyonu) denir. Örneğin bitkilerin su
ve karbondioksitten güneş enerjisi yardımıyla daha büyük moleküllü besin maddelerini
(karbonhidrat) oluşturması bir anabolik reaksiyondur.
Büyük moleküllü maddelerin parçalanmasıyla meydana gelen kimyasal reaksiyonlara
katabolizma (yıkım reaksiyonu) denir. Örneğin solunum, katabolik bir reaksiyondur.
Solunumla canlılar, büyük moleküllü besinleri parçalayarak küçük moleküllü maddeler ve
enerji açığa çıkarır.
d. Homeostazi
Yaşamın devamı için hücre içi veya vücut içi ortamın sıcaklık, madde yoğunluğu ve
pH gibi birçok değer bakımından belirli bir dengede olması durumuna homeostazi denir.
Koşmaya başlandığında artan enerji ihtiyacını karşılamak için hızlı soluk alıp verilmesi,
artan vücut ısısını düşürmek için terleme olayının gerçekleşmesi, kandaki şeker miktarını
belli bir değerde tutmak için insülin hormonunun salgılanması gibi durumlar homeostaziyi
sağlar.
e. Boşaltım
Tüm canlılar, beslenme ve solunum olayları sonucunda
oluşan atık maddeleri hücrelerinden veya vücutlarından atmak
zorundadır. Bu işleme boşaltım denir. Canlılar boşaltım
işlemini farklı yöntemlerle gerçekleştirir. Örneğin; bir hücreli
canlılar atık maddeleri hücre zarının yüzeyinden difüzyonla
atar. Çok hücreli canlılardan olan bitkiler sıvı atıkları

Görsel 1.7. Bitkilerde
gerçekleşen damlama olayı
bir boşaltım şeklidir.

1.Ünite Yaşam Bilimi Biyoloji

terleme ya da damlama yolu ile atarken katı atıkları yapraklarını dökerek atar.
Hayvanlarda boşaltım için özelleşmiş yapı ve organlar bulunmaktadır. Örneğin ter
deriyle, idrar boşaltım organlarıyla, karbondioksit solunum organlarıyla vücut dışına
atılır.
f. Hareket
Canlılar kaçmak, beslenmek, avlanmak vb. ihtiyaçlarını karşılamak için hareket etmek
zorundadır.

Kamçı

Görsel 1.8. Öglena

Yalancı
ayak

Görsel 1.9. Amip

Sil

Görsel 1.10. Paramesyum

Canlılar hareket için çeşitli yapılarını kullanır. Örneğin; bir hücrelilerden öglena
kamçısıyla, amip yalancı ayak denilen yapılarıyla, paramesyum silleriyle hareket eder.
Hayvanlar ise bacak, kanat, yüzgeç gibi gelişmiş hareket organlarına sahiptir.

Bitkilerde hareket yer değiştirme şeklinde
değil, durum değiştirme şeklinde olur. Örneğin;
bitkilerin çiçek, yaprak ve dalları ile güneşe doğru;
kökleri ile suya doğru yönelmesi durum değiştirme
hareketidir.
Görsel 1.11. Ayçiçeğinin güneşe doğru
yönelmesi.

Görsel 1.12. Hayvanlar bacak, kanat ve yüzgeç gibi çeşitli yapılarıyla hareket eder.

9

10

Biyoloji 1

g. Uyarılara Tepki
Canlılar ısı, ışık, besin, avcı,
ses gibi birçok uyarıya çeşitli
davranışlarıyla tepki verir. Örneğin
bir hücreli canlılardan olan amip
besin uyaranına, öglena ışığa
doğru hareket ederek, küstüm
otu
bitkisi
dokunulduğunda
yapraklarını kapatarak, ceylan
yavrusu ise çitadan kaçarak
tepki verir. Uyarana karşı verilen
bu tepkiler canlıların hayatta
kalmasını sağlar.

Görsel 1.13. Küstüm otu bitkisi dokunulduğunda
yapraklarını kapatır.

ğ. Uyum
Canlıların bulundukları çevrede yaşamasını sağlayan kalıtsal, yapısal veya davranışsal
değişikliklere uyum denir. Bu özellikler, yaşanılan ortam içerisinde canlının hayatta
kalabilmesini ve çoğalabilmesini sağlar. Örneğin kaktüs bitkisi susuzluğa dayanabilme
özelliği ile çöle, bukalemun ise renk değiştirme özelliği ile bulunduğu ortama uyum sağlar.
Böylece hayatta kalma şansları artar.

Görsel1.14. Kaktüs susuzluğa
dayanabilme özelliği ile çöle uyum
sağlar.

Görsel 1.15: Bukalemun renk
değiştirme özelliği ile bulunduğu
ortama uyum sağlar.

h. Organizasyon
Tüm canlılar, belirli bir organizasyona sahiptir. Tek hücreli canlılarda hücre organelleri
arasında, çok hücreli canlılarda ise hücreler arasında belirli bir organizasyon bulunur.
Örneğin amip; tek bir hücre ile besinlerini alır, işler, boşaltım yapar, çevresel uyarılara
cevap verir, ürer ve diğer işlevlerini gerçekleştirir. Çok hücreli organizmalar ise tüm bunları
özelleşmiş hücreler arasındaki iş bölümü ile gerçekleştirir. Çok hücreli canlılarda görev ve
yapı bakımından benzer hücreler bir araya gelerek dokuları, dokular organları, organlar
sistemleri, sistemler ise organizmayı meydana getirir.

1.Ünite Yaşam Bilimi Biyoloji

11

ı. Üreme
Canlılar soylarını devam ettirmek için üremek zorundadır. Canlılar eşeyli ya da eşeysiz
olarak ürer.
Eşeysiz üremede sadece ana canlı vardır ve oluşan yavrular genetik olarak ana canlının
aynısıdır. Eşeysiz üreme; tek hücreli canlılarda, bazı bitki, hayvan ve mantar türlerinde
görülür.
Eşeyli üreme, dişi ve erkek üreme hücrelerinin birleşerek yeni bir canlıyı oluşturmasıdır.
Eşeyli üreme ile oluşan yavru hem dişi hem erkek bireyin özelliklerini taşıdığı için kalıtsal
çeşitlilik oluşur. Hayvan ve bitkilerin çoğu eşeyli üreme ile çoğalır.

Görsel1.16. Canlılar soylarını devam ettirmek için üremek
zorundadır.

i. Büyüme ve Gelişme
Canlılar büyür, gelişir, yaşlanır ve
ölür. Büyüme bir hücreli canlılarda hücre
sitoplazmasının hacimce ve kütlece artmasıyla
gerçekleşirken çok hücreli canlılarda hücre
sayısının ve hacminin artmasıyla gerçekleşir.
Gelişme canlının sahip olduğu yapıların
zamanla
değişerek
fonksiyonel
olarak
olgunlaşmasıdır. Örneğin bir bebeğin kilo
alması büyüme, emeklemesi, yürümesi ve
koşması gelişmedir.
Görsel 1.17. Bebeğin kilo alması büyüme,
emeklemesi, yürümesi ve koşması gelişmedir.

12

Biyoloji 1

2. BÖLÜM
CANLILARIN YAPISINDA BULUNAN TEMEL BİLEŞİKLER
NELER ÖĞRENECEĞİZ?
1. Canlıların yapısını oluşturan organik ve inorganik bileşikleri,
2. Lipit, karbonhidrat, protein, vitamin, su ve minerallerin sağlıklı beslenme ile ilişkisini
öğreneceğiz.

ANAHTAR KAVRAMLAR

Asit

ATP

Baz

DNA

Enzim

Hormon

İnorganik

Karbonhidrat

Mineral

Organik

Protein

RNA

Su

Tuz

Vitamin

Lipit

1.Ünite Yaşam Bilimi Biyoloji

13

1.2. CANLILARIN YAPISINDA BULUNAN TEMEL BİLEŞİKLER
Etrafımızda canlı ve cansız pek çok varlık vardır. Canlı veya cansız tüm varlıklar
elementlerden oluşur. Şu anda okuduğunuz kitap, tuttuğunuz kalem, saksıdaki çiçek,
dışarda uçan kuş ya da biz yani her şey elementlerden oluşur. Bu durumda, canlıları
oluşturan hücrelerin de elementlerden oluştuğu sonucuna varılabilir. Tek hücrelilerden
çok hücrelilere kadar her canlının toplam kütlesinin yaklaşık %98’i karbon, hidrojen,
oksijen, azot, fosfor ve kükürt elementlerinden oluşur. Bu altı elementin yanı sıra 92 doğal
elementin %20-25’i canlıların sağlıklı olarak gelişip üreyebilmesi için gereklidir.
Canlı yapısını oluşturan temel bileşikler; inorganik ve organik olarak iki grupta incelenir.
Canlılardaki Bileşikler

İnorganik Bileşikler
Su
Mineral
Asit

Baz
Tuz

Organik Bileşikler
Karbonhidrat
Lipit
Protein
Enzim

Vitamin
Hormon
Nükleik Asit
ATP

Görsel 1.18. Canlıların yapısında bulunan inorganik ve organik bileşikler.

1.2.1.CANLILARIN YAPISINDA BULUNAN İNORGANİK BİLEŞİKLER
Canlı vücudunda sentezlenemeyip doğadan hazır olarak alınan bileşiklere inorganik
bileşikler denir. Su, asit, baz, tuz ve mineraller biyolojik açıdan önemli olan inorganik
bileşiklerdir. İnorganik bileşikler, canlıların yapısına katılır ve metabolik reaksiyonlarda
düzenleyici olarak görev alır. İnorganik bileşikler hücre zarından geçebilecek büyüklüktedir,
sindirilmez ve enerji vermez.
1.2.1.1. Suyun Canlılar İçin Önemi
Su, canlıların yaşayabilmesi için gereken en temel
maddedir. Canlının önemli bir bölümü sudan oluşur.
Örneğin; insan vücudundaki suyun oranı yaklaşık
%70, denizanasında %98’dir. Canlılarda oluşan su
kaybı ise hayati bir öneme sahiptir. Çünkü su kaybı
büyük oranlarda olursa canlının hayatını kaybetmesine
neden olur. Örneğin; insan vücudundaki su kaybı
%20’lere gelirse tüm metabolizma işlevleri durur ve
hayati tehlike oluşur.
Hücredeki yaşamsal faaliyetlerin yürütülmesinde
görevli olan enzimlerin çalışması için de su gereklidir.
Hücredeki su miktarı belli oranda olmazsa enzimler
çalışamaz. Örneğin; tohumdaki su miktarı %15’in
altında olduğu için tohumun çimlenmesini sağlayan
enzimler çalışamaz. Tohumdaki su miktarı arttığında
enzimler çalışır ve çimlenme başlar.

Görsel 1.19. Su, canlıların yaşayabilmesi
için gereken en temel maddedir.

Canlı sistemlerde gerçekleşen
tepkimeleri hızlandıran biyolojik
katalizörlere (hızlandırıcı) enzim
denir.

14

Biyoloji 1

Yerkürenin 3/4’ü sularla kaplıdır. Yaşam
için çok önemli olan su; sıvı, katı ve gaz
şeklinde bulunur. Suyun katı hâli olan
buzun yoğunluğu sudan küçük olduğu için,
buz suda batmaz. Böylece kış mevsiminde
donmuş bir göldeki buz parçası suyun
yüzeyini kaplayarak yalıtım görevi görür.
Buzun altındaki kısım donmadığı için,
gölde yaşayan canlılar kış mevsiminde bu
sayede hayatta kalır.

Görsel 1.20. Buzun altındaki kalan
bölge donmadığı için, göldeki yaşam kış
mevsiminde de devam eder.

Hidrojen bağları su moleküllerini bir
arada tutarak suyun daha kararlı bir bileşik
olmasını sağlar. Bu şekilde su moleküllerinin
birbirinden kopmadan bir arada kalmaları
özelliğine kohezyon adı verilir. Kohezyon
etkisi, bitkilerde su ve mineral taşınmasında,
böceklerin su üstünde yürümesini sağlayan
yüzey geriliminin oluşmasında etkilidir.

Görsel 1.21. Kohezyon etkisi, böceklerin
su üstünde yürümesini sağlayan yüzey
geriliminin oluşmasında etkilidir.

Bir maddenin 1 gramının sıcaklığını 10C artırmak için gerekli olan ısı miktarına öz
ısı (ısınma ısısı) denir. Öz ısısı düşük olanlar çabuk ısınıp çabuk soğurken, yüksek
olanlar geç ısınıp geç soğur. Suyun öz ısısı yüksek olduğu için, geç ısınıp geç soğur.
Deniz ve okyanus gibi büyük su kütleleri yaz mevsiminde ya da gündüzleri, güneşten
büyük miktarda ısı almalarına rağmen sıcaklıkları aşırı miktarda artmaz. Kışın ya da gece
olduğunda ise ortama ısı vermelerine rağmen sıcaklığı aşırı miktarda azalmaz. Böylece,
kıyı bölgelerinde ılıman bir iklim oluşur.
Alg, mercan, balık, yunus, balina gibi birçok canlının yaşam ortamı sudur. Bitkiler,
fotosentez yapabilmek için suya ihtiyaç duyar. Su iyi bir çözücü olduğundan biyolojik
sistemlerdeki tepkimelerin çoğu, hücre içindeki sulu çözeltilerde gerçekleşir. Sindirim
tepkimelerinde su kullanılır. Hücrelerin ihtiyaç duyduğu maddelerin taşınması ve
hücrelerde oluşan metabolik atıkların uzaklaştırılması suyun varlığı ile mümkündür. Su,
buharlaşma ısısının yüksek olması sebebiyle etkili bir soğutma sağlar. Karada yaşayan
bazı canlılar, artan vücut sıcaklığını terleme yoluyla düşürür.

1.Ünite Yaşam Bilimi Biyoloji

1.2.1.2. Asit ve Bazların Canlılar İçin Önemi
Asitler, su içerisinde çözündüklerinde H+ (hidrojen iyonu) veren bileşiklerdir. Örneğin
HCl (hidroklorik asit) suda çözündüğünde H+ ve Cl- iyonlarını oluşturur. Bu yüzden HCl,
asidik özellikte bir maddedir. Asitler, mavi turnusol kâğıdını kırmızıya dönüştürür ve
genellikle tatları ekşidir. Asitlerin bazıları yakıcı ve parçalayıcıdır.
Bazlar; su içerisinde çözündüklerinde OH- (hidroksil iyonu) veren bileşiklerdir. Örneğin;
NaOH (sodyum hidroksit) suda çözündüğünde OH- ve Na+ iyonlarını oluşturur. Bu yüzden
NaOH, bazik özellikte bir maddedir. Bazlar kırmızı turnusol kâğıdını maviye dönüştürür.
Genellikle tatları acıdır ve ele kayganlık hissi verir.
Maddelerin asitlik ve bazikliğini ölçmek için bir pH cetveli kullanılır. pH cetvelinde
değerler 0 ile 14 arasındadır. Bir maddenin pH değeri; 0 ile 7 arasında ise madde asidik,
7 ile 14 arasında ise madde bazik. 7 ise madde nötrdür. 7’den 0’a gidildikçe asitlik; 7’den
14’e gidildikçe baziklik derecesi artar.

0

1

2

3

4

Asidik
Düşük pH

5

6

7

8

Nötr
Dengeli pH

9 10 11 12 13 14

Bazik (Alkali)
Yüksek pH

Görsel 1.22. pH cetvelinde değerler 0 ile 7 arasında ise madde asidik, 7 ile 14
arasında ise madde bazik, 7 ise madde nötrdür.

Vücut sıvılarının belirli pH değerleri vardır. Eğer bu pH değerleri değişirse enzimler
çalışamaz. Çünkü her enzimin çalışabildiği belirli bir pH değeri vardır. Örneğin; mide
içi pH’si 2-3, ince bağırsak pH’si 8-9 civarındadır. Kanın pH değeri 7,4’ tür. Bu değerin
değişmesi ölüme neden olur.

15

16

Biyoloji 1

Aşağıdaki tabloda vücut sıvılarına ait bazı pH değerleri verilmiştir.
PH

Vücut Sıvıları ve Dokular
Kan serumu

7.35 - 7.45

Tükürük

6.4 - 7.4

Mide özsuyu

0.9 - 2.0

İdrar

4.8 - 7.5

Gözyaşı

7.4

Pankreas

8.0 - 8.3

Safra

7.8

İnce bağırsak

7.5 - 8.0

Kalın bağırsak

7.5 - 8.0

Deri ve iç tabakaları

6.2 - 7.5

Karaciğer

6.4 - 6.5

Görsel 1.23. Vücut sıvıları ve dokularına ait pH değerleri

1.2.1.3. Tuz ve Minerallerin Canlılar İçin Önemi
Asitler ve bazların tepkimeye girmesiyle tuz oluşur ve bir molekül su açığa çıkar.
ASİT +
NaOH +

BAZ
HCl

TUZ
NaCl

+
+

Su
Su

Genellikle hücrede ve hücreler arasındaki sıvılarda çeşitli tuzlar bulunur. Bunların en
önemlileri Na (Sodyum), K (Potasyum), Ca (Kalsiyum) ve Mg (Magnezyum) tuzlarıdır.
Tuzların vücut sıvısındaki oranı belirli sınırlar arasında olması gerekir. Aksi durumda
canlının yaşamı tehlikeye girer. Çünkü tuzlar hücreye su giriş çıkışını düzenlemede etkilidir.
Hücrenin içinde tuz oranı yüksekse hücre içine su girer. Hücrenin dışındaki ortamın tuz
oranı yüksekse hücre içindeki su dışarı çıkar. Böylece hücrenin osmotik basıncı ayarlanır.
Mineraller canlılar tarafından üretilemeyen, su ve besinlerle dışardan hazır olarak alınan
inorganik maddelerdir. Canlılık fonksiyonları ve metabolik reaksiyonlar için gereklidir.
İnsan vücudunun ihtiyaç duyduğu bazı mineraller ve görevleri:
Kalsiyum (Ca)
İnsan vücudunda en fazla bulunan mineraldir.
Genelde fosforla beraber kemik ve diş minesinin
yapısına katılır. Ayrıca kas kasılması, sinir sisteminin
çalışması ve kanın pıhtılaşmasında etkilidir. Süt ve
süt ürünleri ile yeşil sebze ve tahıllarda bol miktarda
bulunur.

Görsel 1.24. Kalsiyum; süt ve süt
ürünlerinde bol miktarda bulunur.

1.Ünite Yaşam Bilimi Biyoloji

Flor (F)
Diş sağlığı için önemlidir. Florun az alınması diş ve kemik gelişimini olumsuz yönde
etkilerken fazla alınması dişlerde sararmaya neden olur.
Fosfor (P)
Kalsiyumla birlikte kemik ve diş yapısına katılır. Fosfat bileşiği olarak nükleik asitlerin
ve ATP’nin yapısına katılır. Fosfolipit olarak hücre zarında bulunur.
Sodyum (Na)
Asit-baz ve su dengesinin ayarlanmasında görev alan kas kasılması ve sinir
hücrelerinde uyartı iletimi için gerekli olan bir mineraldir. Eksikliğinde iştah azalması ve
kas krampları oluşur.
Kükürt (S)
Bazı amino asitlerin sentezi için gereklidir.
Eksikliğinde
deride
solgunluk
oluşurken
fazlalığında alerjik rahatsızlıklar meydana gelir.
Demir (Fe)
Alyuvarlarda bulunan hemoglobin ve bazı enzimlerin yapısına katılır. Hemoglobinin yapısındaki
demir, solunum gazlarının taşınmasında etkili olur.
Demirin eksikliği hâlsizliğe, ilerlemiş hâli anemi
adı verilen kansızlık hastalığına neden olur. Demir
en çok et ve et ürünleri, yumurta, sebze, tahıllar, Görsel 1.25. Demir, et ve et ürünlerinde,
bol miktarda bulunur.
pekmez, kuru meyvelerde bulunur.
Potasyum (K)
Kalp ritmini düzenler. Sinir hücrelerinde uyartı iletimi için gereklidir. Eksikliğinde
kaslarda kramp, kalp ritminde bozukluk, yorgunluk, hâlsizlik oluşurken fazlalığında böbrek
ve kalp sorunları ile el ve ayakta karıncalanma meydana gelir.
Klor (Cl)
Mide özsuyunun oluşumunda, asit-baz dengesinin sağlanmasında, hücre içi ve dışı su
dengesinin ayarlanmasında görev alır. Eksikliğinde sindirim sorunları ortaya çıkar.
Magnezyum (Mg)
Kemik yapısına katıldığı gibi kan ve sinir sistemi fonksiyonları için de gereklidir.
Bitkilerde klorofil yapısına katılır.
Çinko (Zn)
Birçok enzim çeşidinin yapısına katılır. Organizmanın
protein, yağ ve karbonhidratları kullanmasına yardımcı olur.
Iyot (I)
Tiroit bezi hormonlarının (tiroksin) sentezi için gereklidir.
İyotlu tuz kullanılarak iyot ihtiyacı karşılanabilir. Eksikliğinde
guatr hastalığı görülür.

Görsel 1.26. İyotlu tuz
kullanılarak vücudun iyot
ihtiyacı karşılanabilir.

17

18

Biyoloji 1

1.2.2. CANLILARIN YAPISINDA BULUNAN ORGANİK BİLEŞİKLER

Görsel 1.27. Organik bileşikler canlılar tarafından sentezlenen bileşiklerdir.

Organik bileşikler inorganik bileşiklerin aksine canlılar tarafından sentezlenebilen
bileşiklerdir. Besinlerle alınan organik bileşiklerin çoğu hücre zarından geçemeyecek
kadar büyük olduğundan sindirilerek kana geçer.
Organik bileşiklerden karbonhidratlar ve lipitler (yağlar) hücrede enerji verici
olarak, proteinler, lipitler ve karbonhidratlar yapıya katılarak , vitaminler ve hormonlar
metabolizmada düzenleyici olarak görev yapar. Organik bileşiklerin yapısında genel
olarak karbon, hidrojen ve oksijen elementleri vardır. Bazı organik bileşiklerin yapısında
ise bu elementlere ek olarak azot, fosfor, kükürt gibi elementler yer alır.
Canlıların yapısında bulunan organik bileşikler; karbonhidrat, protein, lipit(yağ), nükleik
asit (DNA ve RNA), enzim, hormon, ATP ve vitamin’dir.
1.2.2.1. Karbonhidratlar

Karbonhidratlar, şekerlerin (glikoz)
bir araya gelmesi ile oluşmuş moleküllerdir. Karbonhidratların bileşiminde Karbon(C), Hidrojen(H) ve Oksijen(O) elementleri bulunur. Karbonhidratlar enerji
elde etmek için en hızlı şekilde kullanılan
organik moleküldür.
Ototrof (üretici) canlılar karbonhidratların yapı taşı olan glikozu sentezler.
Heterotrof (tüketici) canlılar glikoz sentezleyemez, dışarıdan hazır olarak alır.
Görsel 1.28: Ekmek, makarna, pirinç, patates ve
tahıllar karbonhidrat yönünden zengin besinlerdir.

Karbonhidratlar; hücrenin birinci derecede enerji kaynağıdır. Bir başka ifadeyle hücre
enerji ihtiyacını karşılamak için lipit ve proteinlerden önce karbonhidratları kullanır.

1.Ünite Yaşam Bilimi Biyoloji

Karbonhidratlar içerdikleri şeker sayısına göre üçe ayrılır.
a. Monosakkaritler (Tek şekerler)
b. Disakkaritler (İkili şekerler)
c. Polisakkaritler (Çoklu şekerler)
a. Monosakkaritler
Karbonhidratların en küçük birimidir. Bu yüzden sindirilmezler. Monosakkaritler
içerdikleri karbon(C) sayısına göre sınıflandırılır. İçeriğinde 3 adet C bulunduran
monosakkaritlere trioz, 5 adet C bulunduranlara pentoz, 6 adet C bulunduranlara heksoz
denir.
Triozlara örnek; gliseraldehit.
Pentozlara örnek; riboz ve deoksiriboz.
Heksozlara örnek; glikoz (üzüm şekeri), früktoz (meyve şekeri) ve galaktoz (süt
şekeri).
Glikoz biyolojik olarak en önemli monosakkarittir.
Hücre zarının yapısında bulunur, solunumla
su ve karbondiokside kadar parçalanır. Bu
sırada enerji meydana gelir. Bu enerji canlıların
kullandığı enerjinin kaynağıdır. Fazla glikoz yağa
dönüştürülüp depolanarak şişmanlığa (obezite)
neden olur.
Görsel 1.29. Üzüm bol miktarda
glikoz içerir.

b. Disakkaritler
İki monosakkaritin birleşmesi ile disakkaritler oluşur. Bu sırada su çıkışı olur. Bu yüzden
bu olay dehidrasyon tepkimesi olarak adlandırılır. Dehidrasyon bir anabolik (yapım)
reaksiyondur.Bu reaksiyon genel olarak aşağıdaki gibi gösterilir:
Monosakkarit

+

Monosakkarit

Disakkarit

+

Su

Görsel1.30. Disakkaritlerin oluşum tepkimesi
Dehidrasyon
Glikoz

+

Glikoz

Hidroliz

Maltoz

+

H 2O

+

H 2O

+

H 2O

(Arpa şekeri)

Dehidrasyon
Glikoz

Glikoz

+

+

Fruktoz

Sükroz
Hidroliz
Dehidrasyon

Galaktoz

Hidroliz

(Çay şekeri)
Laktoz
(Süt şekeri)

Görsel 1.31. Maltoz, Sükroz ve Laktoz oluşum tepkimeleri

Maltoz ve sükroz bitki hücrelerinde, laktoz ise bazı hayvan hücrelerinde
sentezlenir.

19

Biyoloji 1

20

Büyük moleküllü maddeler yapı taşlarına ayrılırken su kullanılır. Bu olaya hidroliz
denir. Hidroliz olayı denklemlerde de görüldüğü gibi dehidrasyon sentezinin tam tersidir.
Disakkaritlerin hidroliz tepkimesiyle monosakkaritlere kadar yıkılması katabolik (yıkım) bir
reaksiyondur.
c. Polisakkaritler
Çok sayıda glikozun birleşmesi ile oluşur. Glikozlar birbirine glikozit bağı ile bağlanır.
Bu sırada monosakkarit sayısının bir eksiği kadar su molekülü açığa çıkar. Bu durum
aşağıda verilen denklemdeki gibi gösterilir:
(n) Monosakkarit

Polisakkarit + (n-1) Su

Görsel 1.32. Polisakkaritlerin oluşum tepkimesi

Nişasta, selüloz, glikojen ve kitin olmak üzere dört çeşit polisakkarit vardır. Nişasta
ve selüloz bitkisel, glikojen ve kitin hayvansal polisakkarittir. Selüloz ve kitin hücre yapısına
katılırken, nişasta ve glikojen hücrede depo edilir.
Bitkisel

Hayvansal

Yapıya Katılan

Selüloz

Kitin

Depo Edilen

Nişasta

Glikojen

Görsel 1.33. Polisakkaritler tablodaki gibi gruplandırılır.

Nişasta
Bitkiler ürettikleri glikozun fazlasını
nişastaya dönüştürerek kök, gövde,
yaprak, meyve, tohum gibi organlarında
depolar. Patates, pirinç, arpa, buğday,
yulaf gibi besinlerde bol miktarda nişasta
vardır. Hayvanlar nişasta üretemez ancak
nişasta açısından zengin bitkileri yiyerek
nişasta alır.
Görsel 1.34. Patates nişasta yönünden zengin bir
bitkidir.

Selüloz
Bitkisel ve yapısal bir polisakkarit olan selüloz bitki hücrelerini çevreleyen duvarın
temel bileşenidir. Çok sayıda glikozun birleşmesiyle oluşur. Selüloz suda çözünmez.
Otçul hayvanlar, bağırsaklarında yaşayan bakteriler sayesinde selülozu sindirebilirken
insanlar, selülozu sindiremez. İnsanlar selülozu sindiremese de sindirim kanalından geçen
selüloz mukus salgılanmasını uyararak besinlerin kolayca ilerlemesini sağladığı için bolca
tüketilmelidir. Taze meyve, sebze ve tahıllar selüloz açısından zengin besinlerdir.
Mukus hücreleri tarafından salgılanan koyu kıvamda yapışkan sıvıya mukus denir.

1.Ünite Yaşam Bilimi Biyoloji

Glikojen
Hayvansal polisakkarittir. Glikozun fazlası bakteri, mantar ve hayvan hücrelerinde
glikojen olarak depo edilir. Glikojen çok sayıda glikozun birleşmesiyle oluşur. İnsanlarda
glikozun fazlası glikojene dönüştürülerek kas ve karaciğer hücrelerinde depolanır. Yağ ve
proteinlerin fazlası da karaciğerde glikojene dönüştürülerek depolanır.
Kitin
Yapısında azot bulunan polisakkarittir. Suda
çözünmez. Arı, hamam böceği gibi eklem bacaklıların
kabuk denilen dış iskeletinde bulunur. Ayrıca
mantarların hücre duvarında da kitin vardır. Sağlam bir
yapıya sahip olan kitinden ameliyatlarda kullanılan dikiş
iplikleri üretilir. Kitin doku içerisinde çözündüğünden
dikişi aldırmak gerekmez.
Görsel 1.35. Böceklerin kabuğu
kitinden oluşur.

Karbonhidratların fazlası insanda yağa dönüştürülerek depolandığından çok
tüketilmesi şişmanlığa neden olur. Ayrıca insülin direncine sebep olarak diyabetin (şeker
hastalığı) gelişmesine zemin hazırlar. Vücut enerji ihtiyacını öncelikle karbonhidratlardan
karşıladığından, az karbonhidrat tüketildiğinde hâlsizlik, yorgunluk ve baş dönmesi
meydana gelir.

Deneyin Adı
Amaç
Araç Gereçler

Hangi besinlerde karbonhidrat vardır?
Besinlerde karbonhidrat varlığının tespiti.
Deney tüpü, damlalık, iyot çözeltisi (nişasta iyot çözeltisiyle
mavi-mor renk verir), bisturi, patates, ekmek, yumurta akı.

Uygulama
• Bisturi yardımıyla ekmek ve patates küçük parçalara bölünür.
• Deney tüplerine sırasıyla yumurta akı, ekmek ve patates konur.
• Tüplerin her birine 5’er damla iyot çözeltisi damlatılır.
• Renk değişimleri gözlenir.

İyot çözeltisi

Yumurta akı
1. Tüp

İyot çözeltisi

Ekmek
2. Tüp

İyot çözeltisi

Patates
3. Tüp

21

22

Biyoloji 1

Deney Sonucu
Nişasta		

Nişasta iyot çözeltisiyle mavi-mor renk verir.
+

İyot çözeltisi

Mavi mor renk oluşur

Deney tüpündeki besinlere iyot çözeltisi damlatıldığında nişasta içerenlerde
mavi mor renk oluşması beklenir. Bu şekilde renk değişimi gözlenenlerde nişasta
vardır sonucuna ulaşılır.
Deney tamamlandığında yumurta akı olan 1.tüpte renk değişimi olmadığı,
ekmek ve patatesin bulunduğu 2. ve 3. tüpte mavi mor renk değişimi olduğu
gözlenir. Buna göre yumurta akında nişasta yokken, ekmek ve patateste nişasta
vardır sonucuna ulaşılır.

1.2.2.2. Lipitler (Yağlar)
Lipitler;
• Hücre zarının temel bileşenidir,
• Canlının enerji kaynağıdır,
• Suda çözünmez. Eter ve kloroform gibi çözücülerde çözünür,
• Yapısında karbon (C), hidrojen (H) ve oksijen (O) bulunur. Ayrıca fosfor (P) ve azot
(N) içerebilir.
Lipitler karbonhidratlardan daha fazla enerji içerir ancak yıkımı karbonhidratlardan
daha uzun sürede gerçekleşir. Bu nedenle hücreler, enerji ihtiyaçlarını karşılamada
öncelikle karbonhidratları kullanır.
Lipitler üç grupta incelenir;
a. Nötral yağlar (trigliseritler) b. Fosfolipitler c. Steroitler
a. Nötral yağlar (Trigliseritler): Doğada en çok bulunan ve hayvanlarda depo edilen
yağ çeşidi olan nötral yağlar 1 mol gliserol ve 3 mol yağ asidinin dehidrasyon sentezi
sonucu oluşur. Bu durum aşağıdaki denklemdeki gibi gösterilir:
1 Gliserol + 3 Yağ asidi

1 Nötral yağ + 3 su
(trigliserit)

Görsel1.36. Nötral yağların oluşum tepkimesi

Nötral yağların sentezi sırasında yağ asitlerinin her biri ester bağlarıyla gliserole
bağlanır. Bu olaya esterleşme denir.
Nötral yağları oluşturan yağ asitleri, doymuş ve doymamış yağlar olarak iki grupta
incelenir. Karbon atomları arasında çift bağ yoksa doymuş yağlar, çift bağ varsa
doymamış yağlar olarak adlandırılır. İçyağı, tereyağı gibi hayvansal yağların çoğu
doymuş yağ olup oda sıcaklığında katı hâldedir. Zeytinyağı, mısır özü yağı, ayçiçeği yağı
gibi bitkisel yağlar doymamış yağlardır ve oda sıcaklığında sıvı hâldedir.

1.Ünite Yaşam Bilimi Biyoloji

Görsel 1.37. Doymuş yağlar
hayvansal kaynaklıdır. İç yağ,
tereyağı doymuş yağlara örnektir.

Görsel 1.38. Doymamış yağlar
bitkisel kaynaklıdır. Ayçiçek
yağı, mısır özü yağı, zeytinyağı
doymamış yağlara örnektir.

b. Fosfolipitler; hücre zarının yapısına katılır. Hücre zarında çift tabaka hâlinde
bulunur.
c. Steroidler; cinsiyet hormonları, safra salgısı ve D vitamininin yapısına katılır.
Hormon yapısına katılmasından dolayı düzenleyici görevleri de vardır.
Lipitlerin canlılar için önemi:
• Hayvanların derilerinin altındaki depo edilmiş lipitler koruyuculuk görevi yaparak
organları darbenin etkisinden korur.
• Bir çeşit yalıtım görevi yaparak vücudun ısı kaybını önler.
• Metabolizmanın düzenlenmesinde rol alır.
• Göçmen kuşlar ve kış uykusuna yatan hayvanlar, lipitleri hem enerji kaynağı hem
de su ihtiyaçları için kullanır.
• Lipitler, vücuda alınan A, D, E ve K vitaminlerinin çözünmesinde kullanılır.
• Beslenmede lipitlerin fazla tüketilmesi kalp damar hastalıklarına ve şişmanlığa
neden olur.

Görsel 1.39. Kutup ayılarında derilerinin
altına depo edilmiş yağlar yalıtım görevi
görerek vücudun ısı kaybını önler.

Görsel 1.40. Göçmen kuşlar depo ettikleri
yağları hem enerji kaynağı olarak hem de
su ihtiyacını karşılamak için kullanır.

23

24

Biyoloji 1

Deneyin Adı		
Amaç 		
Araç Gereçler

Hangi besinlerde lipit (yağ) vardır?
Besinlerdeki lipitlerin varlığını tespit etmek.
Deney tüpü, bisturi, damlalık, eter, beyaz kâğıt, zeytin yağı,
süt, fındık içi, ceviz içi ve patates.

Uygulama
• Beyaz bir kâğıda zeytinyağını damlatıp kurumaya bırakın. Kuruyan kâğıdı
ışığa doğru tutup gözlemleyin.
• Sütü deney tüpüne koyarak üzerine 2-3 damla eter damlatın ve hafifçe
çalkalayarak beş dakika bekleyin. Tüpün üzerinde biriken sıvıyı damlalıkla
alıp beyaz kâğıda sürerek kurumasını bekleyin. Kuruyan kâğıdı ışığa tutup
gözlemleyin.
• Fındık içi, ceviz içi ve bisturi ile kestiğiniz patatesi ayrı ayrı beyaz kâğıtlara
sürerek kurumasını bekleyin. Bu kâğıtları ışığa tutarak gözlemleyin.
Deney Sonucu
Zeytinyağı damlatılan kâğıt kurutularak ışığa doğru tutulduğunda saydam lekelerin olduğu gözlenir. Çünkü zeytinyağında bolca yağ vardır. Bu yağ molekülleri
kâğıtta saydam lekeler bırakır.
Yağ molekülleri eterde çözünebilme özelliğine sahiptir. Sütün üzerine eter
damlatıldığında sütteki yağ molekülleri çözünerek tüpün üzerinde birikir. Tüpün
üzerindeki bu yağ molekülleri de kâğıt üzerinde saydam lekeler bırakır.
Yağ içeren katı besin maddeleri kâğıt üzerine sürüldüğünde kâğıtta saydam
lekeler bırakır. Fındık içi, ceviz içi ve patates kâğıt üzerine sürüldüğünde fındık
ve cevizde yağ olduğu için kâğıtta saydam leke oluşurken patateste yağ olmadığı için böyle bir leke oluşmaz.

1.2.2.3. Proteinler
Proteinler;
• Hücre zarının, organellerin, kas, kıkırdak, kemik gibi
dokuların, bazı hormon ve enzimlerin yapısına katılır.
• Karbon (C), oksijen (O), hidrojen (H), azot (N) ve
kükürt (S) atomlarını içerir.
• Hücrede ribozom adı verilen organellerde sentezlenir.
Proteinleri oluşturan yapı taşları aminoasitlerdir.
Canlılar tarafından sentezlenebilen yirmi çeşit amino asit
vardır. Proteinler bu amino asitlerin çeşitli kombinasyonlarla
birleşmesinden oluşur. Protein molekülü yüzlerce hatta
binlerce amino asit içermektedir. Protein zincirlerinde bulunan
aminoasitlerin sayısı ve dizilimi farklı protein çeşitlerinin Görsel 1.41. Et, süt, yumurta,
bakliyatlar proteince zengin
oluşmasını sağlar.
besinlerdir.

1.Ünite Yaşam Bilimi Biyoloji

Amino asitler; amino grubu, karboksil grubu, bir karbon atomu, bir hidrojen atomu ve R
ile gösterilen radikal grup (değişken grup) içerir. Değişken grubun özellikleri amino asidin
kendine özgü yapısını belirler.
H
Karboksil grubu

Amino grubu

O

H
N		

C			

C

OH

H

R
Değişken grup
Görsel 1.42. Aminoasitin yapısı.

Aminoasitler birbirine peptit bağıyla bağlanır. İki aminoasidin bağlanmasıyla oluşan
yapıya dipeptit denir. Bu esnada bir molekül su açığa çıkar. Bu olay aşağıda verilen
denklemdeki gibi gösterilebilir:
Amino asit + Amino asit

Dipeptit + Su

Görsel 1.43. Dipeptit oluşumu

Canlılarda 20 çeşit aminoasit vardır. Birçok bakteri ve bitki bu 20 çeşit amino asitin
hepsini sentezleyebildiği hâlde, hayvanlar ancak 12 kadarını sentezleyebilir. Hayvanlar,
sentezleyemedikleri aminoasitleri dışarıdan besin yoluyla alır. Bu aminoasitlere temel
(esansiyel) aminoasit denir.

Polipeptit Zinciri

Aminoasit

Yüzlerce aminoasidin birleşmesiyle
oluşan zincirler polipeptit olarak
adlandırılır.
Proteinler
genellikle
birden fazla polipeptit zinciri içerir.
Proteinler birçok metabolik olayın
gerçekleşmesinde görev alır.
Eter, kloroform gibi çözücüler ile
sıcaklık, pH, tuz derişimi gibi koşullar
proteinin yapısını bozar. Bu olaya
denatürasyon denir.

Görsel 1.44. Yüzlerce aminoasidin birleşmesiyle oluşan
zincirlere polipeptit denir.

25

Biyoloji 1

26

Proteinlerin organizmadaki önemli etkileri şunlardır:

•
•
•
•
•
•
•

Hücre yapımında ve dokuların onarımında görev alır.
Hücre zarının yapısına katılarak madde geçişlerinde görev yapar.
Antikor yapısına katılarak vücudun bağışıklığında görev alır.
Hemoglobin yapısına katılarak solunum gazlarının taşınmasında görev alır.
Kan proteinlerinden albümin ve globulini oluşturarak kanın ozmotik basıncının
düzenlenmesinde, fibrinojenin yapısına katılarak kan pıhtılaşmasında görev alır.
Hücre içi ve dışı sıvıların pH değişimlerini dengeleyerek homeostasıinin
korunmasında rol oynar.
Zorunlu durumlarda enerji kaynağı olarak kullanılır.

Deneyin Adı
Amaç
Araç Gereçler

Hangi besinlerde protein vardır?
Besinlerdeki protein varlığını tespit etmek.
Deney tüpü, damlalık, su, süt, yumurta, elma, Biüret çözeltisi

Uygulama
• Deney tüplerine sırasıyla 5’er damla su, yumurta akı, çiğ süt ve elma konur.
Daha sonra tüplerin her birine üçer damla Biüret çözeltisi damlatılarak karıştırılır. Bir süre beklendikten sonra tüplerde oluşan renk değişimleri gözlenir.
• Proteinler Biüret çözeltisi ile pembe-mor renk verir.
Deney Sonucu
Biüret çözeltisi damlatılır.

Protein

Pembe-mor renk
oluşur.

Biüret çözeltisi

Biüret çözeltisi

Biüret çözeltisi

Biüret çözeltisi

Su

Yumurta akı

Çiğ süt

Elma

Deneyin sonucunda su ve elma olan tüplerde renk değişimi olmazken yumurta
akı ve çiğ süt olan tüplerde pembe-mor renk oluştuğu görülür. Buna göre su
ve elmada protein olmadığı, yumurta akı ve çiğ sütte protein olduğu sonucuna
varılır.

1.Ünite Yaşam Bilimi Biyoloji

1.2.2.4. Enzimler
Enzimler; canlılarda gerçekleşen biyokimyasal reaksiyonların aktivasyon enerjisini
düşürerek reaksiyonları hızlandıran ve reaksiyonlardan değişmeden çıkan biyolojik
katalizörlerdir.

Enzimsiz aktivasyon
enerjisi

Serbest enerji

Enzimli aktivasyon
enerjisi
Başlama
evresi

Sonlanma evresi
Reaksiyonun ilerlemesi

Görsel 1.45. Enzimler aktivasyon enerjisini düşürerek tepkimeyi hızlandıran moleküllerdir

Enzimler kullanılamazsa biyolojik reaksiyonlar gerçekleşemez. Çünkü reaksiyonların
gerçekleşmesi için yüksek sıcaklık gerekir. Örneğin, glikozun dış ortamda parçalanması
için 160 °C sıcaklık gerekirken, enzimlerle vücut sıcaklığı olan 36,5 °C de, çok hızlı bir
şekilde parçalanır.
Aktivasyon enerjisi: Kimyasal reaksiyonların gerçekleşmesi için gerekli olan minimum
enerji miktarıdır.
Enzimlerin Yapısı ve Görevleri
Enzimler yapılarına göre basit ve bileşik enzimler olmak üzere iki grupta incelenir.
Basit Enzimler: Sadece protein yapıda olan enzimlerdir. Yardımcı grup bulundurmazlar.
Sindirim enzimleri basit yapılı enzimlerdir.
Bileşik Enzimler: Yapılarında proteinle birlikte yardımcı grup olarak vitamin veya
mineral bulunduran enzimlerdir. Bileşik enzimlere holoenzim de denir.
Protein

Vitamin

Protein

Mineral

Apoenzim

Koenzim

Apoenzim

Kofaktör

kısım

kısım

Görsel 1.46. Proteinlerin yardımcı kısmı vitaminse koenzim adını, mineralse kofaktör adını alır.

Bileşik enzimlerdeki protein kısma apoenzim denir. Yardımcı kısım vitamin gibi
organik bir molekül ise koenzim, mineral gibi inorganik bir molekül ise kofaktör olarak
isimlendirilir.
Enzimler protein yapılı olduğu için ribozom organelinde sentezlenir.

27

Biyoloji 1

28

Enzimlerin Özellikleri
Enzimlerin etki ettiği maddelere substrat denir. Enzimin protein kısmında aktif bölge
adı verilen özel bir bölge bulunur. Enzim substratına aktif bölgeden bağlanır. Enzimler
etki ettiği maddelere anahtar-kilit uyumu yapacak şekilde geçici olarak bağlanır. Bu
bağlanma sırasında substratlarda bağlanma veya ayrılma şeklinde değişimler gerçekleşir.
Böylece yeni ürünler oluşur. Enzimler reaksiyondan değişmeden çıkar.

Aktif bölge

Enzim + Substrat

Enzim + Substrat
Kompleksi

Enzim + Ürün

Görsel 1.47. Enzimle substratı arasında anahtar-kilit uyumu vardır.

Enzimlerin genel özellikleri şunlardır:
• Enzim ile substratı arasındaki uyum anahtar-kilit ilişkisine benzer.
• Bazı enzimler çift yönlü (tersinir) bazı enzimler tek yönlü çalışır.
• Enzimler tepkimelerin aktivasyon enerjisini düşürür.
• Enzimler, hem hücre içinde hem de hücre dışında çalışabilir.
• Enzimler, tepkimelerden değişmeden çıkar. Bu yüzden tekrar tekrar kullanılabilir.
• Enzimler takım hâlinde çalışır, bir enzimin etki ettiği tepkimenin ürünü, kendinden
sonraki enzimin substratıdır.
• Enzimler, genellikle substrat çeşidinin sonuna -az eki getirilerek adlandırılır. Maltaz,
sükraz gibi. İsminin sonunda -ojen eki bulunan enzimler inaktif durumdadır. Bu
enzimler, belirli şartlar altında aktif hâle geçer.
Enzim Aktivitesine Etki Eden Faktörler
Enzim aktivitesine etki eden faktörler sıcaklık, pH değeri, su miktarı, enzim-substrat
yoğunluğu, substrat yüzeyinin alanı, aktivatör ve inhibitör maddelerdir.
Sıcaklık
Enzimler protein yapılı olduğundan sıcaklık değişimlerinden etkilenir. Bu yüzden ortam
sıcaklığı enzimlerin çalışması için önemlidir. Enzimlerin en verimli çalıştığı sıcaklık
derecesine optimum (en uygun) sıcaklık denir. Enzim çeşidine göre optimum sıcaklık
değeri değişir.

Yüksek sıcaklıklarda enzimlerin yapısındaki
proteinler bozulduğu için enzimler çalışamaz.
Örneğin sütün içinde bulunan ve sütün
ekşimesine neden olan mikroorganizmaların
enzimleri süt kaynatıldığında bozulur. Böylece
sütün ekşimesi engellenir.

Tepkime hızı

1.Ünite Yaşam Bilimi Biyoloji

Düşük sıcaklıklarda enzimlerin protein yapısı
bozulmaz ancak enzimler inaktif duruma
geçtikleri için çalışmazlar. Ortam ısıtıldığında ise
aktifleşerek yeniden çalışır hâle gelirler. Örneğin
0
20
37
50
0OC’nin altında, besinlerin bozulmasına neden
Sıcaklık (0C)
olan mikroorganizmaların enzimleri çalışmaz.
Bu sayede besin maddeleri dondurucuda
Görsel 1.48: Sıcaklığın enzim etkinliği ile
bozulmadan uzun süre saklanabilir.
tepkime hızı üzerine etkisi

pH
Ortam pH’sı enzimin çalışabilmesi için önemlidir. Her enzimin etkin bir şekilde
çalışabildiği belirli bir pH aralığı vardır. Örneğin pepsin enzimi pH değeri 2 olan midede,
tripsin enzimi pH değeri 8 olan ince bağırsakta en iyi çalışır. Yani pepsin enzimi asidik,
tripsin enzimi bazik ortamda aktiftir.
Su
Ortamın su yoğunluğu enzimlerin çalışabilmesi için önemlidir. Örneğin tohumlardaki su
oranı %15’in altında olduğunda enzimler çalışamaz ve tohumlar çimlenemez. Baharla
beraber yağmurlar artıkça topraktaki su miktarı dolayısıyla tohuma giren su miktarı da
artar. Böylece tohumun çimlenmesini sağlayan enzimler çalışmaya başlar ve tohumlar
çimlenir.
Meyve ve sebzelerin yapılarındaki su, reçel yapılarak ya da kurutularak uzaklaştırılır.
Böylece meyve ve sebzelerin bozulmalarına neden olan enzimler çalışamaz ve bu
besinler uzun süre bozulmadan saklanır.
Enzim-Substrat Yoğunluğu
Enzimlerin etkinliği, etki ettiği substratın yoğunluğuyla ilişkilidir.

Tepkime hızı

Substrat yeterli

Ortamda yeterli miktarda substrat varken,
enzim yoğunluğu arttıkça tepkime hızı da
artar.
Enzim yoğunluğu

Görsel 1.49. Enzim yoğunluğunun tepkime
hızı üzerine etkisi

29

Biyoloji 1

30

Ortamda yeterli miktarda substrat varken,
enzim miktarı sınırlıysa substrat miktarı
arttıkça tepkime hızı önce artar, sonra sabit
hızla devam eder.

Tepkime hızı

x kadar enzim varken

x

Substrat yoğunluğu

Tepkime hızı

Görsel 1.50. Sınırlı enzim miktarının
tepkime hızı üzerine etkisi
Substrat sınırlı

Ortamda yeterli miktarda enzim varken
substrat miktarı sınırlıysa substrat bitince
tepkime durur.
Enzim yoğunluğu

Görsel 1.51. Sınırlı substrat
miktarının tepkime hızı üzerine etkisi
Substrat Yüzey Alanı
Enzimler substratın dış yüzeyine etki eder. Substratın yüzey alanı arttıkça enzimin
bağlanacağı yüzey arttığı için tepkime hızı da artar. Örneğin kıyma hâlindeki etin yüzeyi
kuşbaşı hâlindeki etin yüzeyinden fazla olduğu için sindirim enzimleri köfteyi, kuşbaşı
etten daha hızlı parçalar.
Aktivatör ve İnhibitör Etkisi
Enzim etkinliğini artıran maddelere aktivatör denir. Örneğin hidroklorik asit (HCl),
magnezyum, mangan gibi maddeler enzim etkinliğini artırır. Enzim etkinliğini yavaşlatan
ya da durduran maddelere inhibitör denir. Örneğin; siyanür, yılan, böcek ve akrep
zehirleri, cıva, kurşun gibi maddeler enzimlerin etkinliğini yavaşlatır ya da durdurur.

Deneyin Adı		
Amaç 		
Araç Gereçler

Sıcaklığın enzim aktivitesine etkisi.
Sıcaklığın enzim etkinliğine etkisini gözlemlemek.
Deney tüpleri, bisturi, ispirto ocağı, sacayak, termometre,
beherglas, hidrojen peroksit (H2O2 ), su, çiğ karaciğer, kibrit,
kâğıt, kalem.

Uygulama
• Üç adet beherglasın yarısına kadar su doldurulur. Sacayağı, ispirto ocağı
ve termometre kullanılarak sırasıyla 30 OC’de, 37 OC’de ve 60 OC’de üç adet
sıcak su banyosu hazırlanır.

1.Ünite Yaşam Bilimi Biyoloji

• İçine eşit miktarda karaciğer parçaları konan üç adet deney tüpü sıcak su
banyolarının içine yerleştirilir.

• Deney tüplerinin içine 2’şer ml hidrojen peroksit (H2O2 ) damlatılır.
• Her bir tüpün ağzına yanan bir kibrit yaklaştırılarak kibrit alevlerinin parlaklığı
gözlemlenir.

Deney Sonucu
Karaciğer hücrelerinde bulunan katalaz enzimi, hidrojen peroksiti (H2O2 ), su
(H2O) ve oksijene (O2 ) kadar parçalar. Kibrit alevlerinin parlaklığı göz önünde bulundurularak hangi deney tüpünde oksijen çıkışının daha hızlı olduğu
gözlenir.
Katalaz enzimi için optimum sıcaklık 37 OC olduğu için en fazla oksijen çıkışı
bu tüpte olur. Bu yüzden kibrit alevinin en parlak olduğu tüp budur.
30 OC’de katalaz enziminin çalışması yavaşladığı için bu tüpteki oksijen
çıkışı azalır. Bu yüzden kibrit parlaklılğı da azalır.
60 OC’de katalaz enziminin yapısı bozulacağı için enzim çalışmaz. Enzim
çalışmadığı için tepkime gerçekleşmez. Oksijen çıkışı olmadığı için kibrit
parlaklığında herhangi bir değişim olmaz.

Enzimlerin Kullanım Alanları

Enzimler, peynir ve ekmek yapımı, et ürünlerinin işlenmesi, laktozsuz süt üretimi,
meyve sularının berraklaştırılması gibi endüstrinin hemen her alanında kullanılır. Genellikle
mikroorganizmalardan elde edilir.
Biyoteknolojik araştırmalarda, tıpta, eczacılıkta enzimlerden yararlanılır. Protein, yağ
ve nişastalı artıkları parçalamak için bulaşık ve çamaşır deterjanlarına enzim eklenir.
Kanser hastalığına karşı uygulanan enzim tedavisi sayesinde kanserli hücrelerin yok
edilmesi sağlanmaktadır.
1.2.2.5. Hormonlar

Özel bezler tarafından salgılanan, kan yolu ile ulaştıkları organ ve dokular üzerinde
düzenleyici olarak görev alan organik moleküllerdir. Amino asit, protein ve steroit yapılı
olabilirler.
Hormonlar; üreme, beslenme, korku, heyecan, büyüme, gelişme ve homeostazi gibi
pek çok yaşamsal olayda görev alır. Bu yüzden canlılık için çok önemlidir. Az ya da çok
salınması metabolik rahatsızlıklara yol açar. Örneğin; insanda hipofiz bezinden salgılanan
ve kan yoluyla tüm vücuda dağıtılan büyüme hormonunun, az salınması cüceliğe, fazla
salınması devliğe yol açar. Bitkilerde üretilen hormonlar ise büyüme, çiçeklenme, meyve
oluşumu, yaprak dökümü gibi olayları düzenler.

31

32

Biyoloji 1
1.2.2.6. Vitaminler

Görsel 1.52. Taze sebze ve
meyvelerde bol miktarda vitamin
bulunur.

Vitaminlerin genel özellikleri:
• Yapı maddesi veya enerji kaynağı olarak kullanılmaz.
• Düzenleyici ve direnç artırıcı olarak kullanılırlar.
• Enzimlerin yapısına katılarak katalizör olarak görev
yapar.
• Bitkilerde fotosentez reaksiyonları ile doğrudan
üretilebildikleri gibi, hayvanlarda öncül maddelerden
dönüşüm reaksiyonlarıyla da üretilir.

Vitaminler sağlıklı büyüme ve yaşam için mutlaka belirli miktarlarda alınması gereken
moleküllerdir. Uzun süre vitamin alınmaması çeşitli hastalıklara neden olabilir.
Vitaminler yağda çözünen ve suda çözünen vitaminler olmak üzere iki temel grupta incelenir.

a. Yağda çözünen vitaminler
A vitamini

A vitamini; karaciğer, balık yağı, tereyağı ve yumurta
sarısında bulunur. Görme pigmentlerinin yapısına katılır.
Kemiklerin gelişimi ve üreme için gereklidir. A vitamini
eksikliğinde önemli hastalıklar ortaya çıkar. Örneğin;
gece körlüğü, kalp ve böbrek hastalıkları, halsizlik, deride
kuruma ve pullanma.
Görsel 1.53. A vitamini; karaciğer,
et, süt, yumurta sarısı, tereyağı ve
havuç gibi besinlerde bulunur.

D vitamini:

Görsel 1.54. D vitamini, karaciğer,
tereyağı, yumurta sarısı, balık yağı ve
süt gibi besinlerde bulunur.

D vitamininin ön maddesi, karaciğer, tereyağı,
yumurta sarısı, balık yağı ve süt gibi besinlerle
vücuda alınır. Bu ön madde, güneşin ultraviyole
ışınları ile D vitaminine dönüşür. D vitamini
kalsiyum ve fosforun emilmesini ve kemiklerde
depo edilmesini sağlar. Eksikliğinde vücuttaki
kalsiyum ve fosfor dengesi bozulur. Bu durum
diş ve kemik sağlığını olumsuz etkiler. D vitamini
eksikliğinde çocuklarda, raşitizm, büyüklerde
kemik erimesi ortaya çıkar.

1.Ünite Yaşam Bilimi Biyoloji

E vitamini

Görsel 1.55. E vitamini, tahıl tanelerinde, yeşil
yapraklı sebzelerde bol miktarda bulunmaktadır.

Hücre zarının korunması ve damar
tıkanıklığının önlenmesi için E vitamini
tüketimi önemlidir. Ayrıca E vitamini vücutta
kontrolsüz hücre bölünmesini önleyerek
tümör oluşumunu engeller. Alzheimer
hastalığının
ilerlemesini
yavaşlatması
sebebiyle oldukça önemli bir vitamindir.
Bitkisel
yağlarda,
tahıl
tanelerinde,
yeşil yapraklı sebzelerde çok miktarda
bulunmaktadır. E vitamini eksikliğinde
kısırlık, kaslarda yorgunluk, karaciğer
hastalıkları, kırmızı kan hücrelerinin kolayca
parçalanması gibi sorunlar görülmektedir.

K vitamini

Görsel 1.56. K vitamini içeren gıdaların bolca
tüketimi bağışıklık sistemini kuvvetlendirir.

K vitamini kanın pıhtılaşmasında
ve yaraların iyileşmesinde etkilidir.
Ispanak, karnıbahar, lahana, domates,
soya fasulyesi, pirinç kepeği ve yulaf
filizlerinde bol miktarda bulunur. Ayrıca
kalın bağırsakta bulunan bakteriler
tarafından
da
sentezlenir.Bilinçsiz
antibiyotik kullanımının verdiği zararlar
sonucu bağırsaktaki faydalı olan bu
bakteriler zarar görür. Bu da K vitamini
eksikliğine neden olur. K vitamini
eksikliğinde vücudun bağışıklık sistemi
zayıf düştüğü için hastalıklara yakalanma
riski artar. Yaralar daha geç iyileşir ve
kanın pıhtılaşmasında sorunlar ortaya
çıkar.

b.. Suda çözünen vitaminler
C vitamini ile B grubu vitaminler bu gruba girer. Suda çözünen vitaminler, B12
vitamini hariç vücutta depo edilmez fazlası idrarla beraber atılır. Bu yüzden günlük olarak
tüketilmeleri gerekmektedir. Uzun süre vitamince fakir gıdalarla beslenen insanlarda ilk
önce suda çözünen vitaminlerin eksikliği görülür.

33

34

Biyoloji 1

B grubu vitaminler
B grubu vitaminlerin çoğu, enzimlerin yapısına katılarak keonzim olarak görev yapar.
Örneğin; solunum enzimlerinin yapısına katılan koenzimlerin çoğu B grubu vitaminlerden
oluşur.
B grubu vitaminler genellikle et, süt, yumurta, hububat, karaciğer, yeşil sebzeler, yer
fıstığı ve soya fasulyesinde bulunur. Ayrıca B grubu vitaminlerin bazı çeşitleri bağırsaklarda
yaşayan bakteriler tarafından da üretilmektedir.
B grubu vitaminlerinin eksikliğinde pellegra, beriberi ve anemi (kansızlık) gibi
hastalıklar baş gösterir. Pellegra hastalarında başta psikolojik sorunlar olmak üzere ishal,
kansızlık, cilt enfeksiyonları ve ağız içinde yaralar görülür. Beriberi ise bir sinir sistemi
hastalığıdır.
C vitamini

C vitamini vücut direncini artırır. Taze
sebze ve meyvelerde bulunur. Sıcaklığın
etkisiyle çok çabuk bozulur. Bu yüzden
pişirilen sebze ve meyvelerde C vitamini
kaybı olur.
Görsel 1.57. C vitamini, en fazla narenciye (limon,
portakal, mandalina, greyfurt) ve yeşil yapraklı
sebzelerde bulunur.

C vitaminin kısa süreli eksikliğinde enerji
metabolizması bozulduğu için can sıkıntısı,
tembellik, çabuk heyecanlanma, eklem ağrısı
gibi durumlar; uzun süreli eksikliğinde ise
kılcal damar çatlamaları ve buna bağlı deri altı
kanamaları, deride tahribatlar, eklemlerde şişme
ve ağrı görülür. Ayrıca C vitamini eksikliği; diş eti
kanamaları, diş etlerinin çekilmesi ile başlayan ve
diş kayıpları ile sonuçlanan skorbüt hastalığına
neden olur.
Görsel 1.58. C vitamini eksikliği sonucu
skorbüt hastalığı oluşur.

1.2.2.7. Nükleik Asitler
Canlılarda meydana gelen yaşamsal olaylar nükleik asitlerdeki bilgilerle kontrol edilir.
Bu nedenle nükleik asitlere yönetici moleküller de denir. Nükleik asitlerin iki önemli
görevi vardır; hücredeki metabolik faaliyetleri yönetmek ve kalıtımı sağlamak.
Nükleik asitler nükleotit denilen birimlerden oluşur. Bir nükleotit; bir tane azotlu organik
baz, bir tane beş karbonlu şeker ve bir tane fosfattan oluşur.

1.Ünite Yaşam Bilimi Biyoloji

Nükleik
asitlerin
yapısında
bulunan azotlu organik bazlar beş
çeşittir. Bunlar adenin, timin, urasil,
sitozin ve guanin bazlarıdır.
Azotlu organik bazlar yapısal
olarak pürin ve pirimidin olmak
üzere iki gruba ayrılır. Adenin ve
Guanin bazları pürin gubuna,
sitozin, timin ve urasil bazları
pirimidin grubuna girer. Nükleotidler
taşıdıkları azotlu organik baza
göre adlandırılır. Yapısında adenin
bulunuyorsa adenin nükleotidi,
sitozin
bulunuyorsa
sitozin
nükleotidi gibi.

Fosfat

Şeker

Azotlu organik baz

Görsel 1.59. Bir nükleotit molekülü.

Adenin, Guanin ve Sitozin bazları hem DNA’nın hem de RNA’nın, Timin bazı sadece
DNA’nın, Urasil bazı ise sadece RNA’nın yapısında bulunur.
Nükleik asitlerin yapısına katılan 5C’lu şeker iki çeşittir. Bunlar; Riboz ve
deoksiriboz’dur.
DNA ve RNA olmak üzere iki çeşit nükleik asit bulunur.
a. DNA (Deoksiribo Nükleik Asit)
DNA kalıtım materyalidir. Saç rengi, göz rengi gibi birçok
özelliği belirleyen genetik bilgi DNA ile taşınır. Hücredeki
tüm proteinlerin sentezi DNA’nın kontrolünde gerçekleşir.
DNA’nın pürin bazları adenin ve guanin; pirimidin bazları
da sitozin ve timindir. Bu bazlardan adenin A, guanin G,
sitozin S ya da C, timin ise T harfi ile gösterilir.
DNA çift zincirli bir moleküldür. DNA’nın bir zincirindeki
adenin daima diğer zincirdeki timinle, guanin ise diğer
zincirdeki sitozinle eşleşerek aralarında zayıf hidrojen
bağları kurulur. Dolayısıyla DNA’daki adenin sayısı timine,
guanin sayısı sitozine eşittir. Buna göre DNA zincirlerinden
birinin baz sırası bilinirse diğerinin de baz sırası kolayca
bulunabilir.
Genetik bilginin yeni hücrelere aktarılması DNA
molekülüyle sağlanır. Hücre bölünmesi sırasında DNA
molekülleri eşlenir ve yavru hücrelere eşit olarak aktarılır.
DNA molekülü tüm canlı hücrelerde ortak olarak bulunur
ve aynı nükleotidlerden oluşur. Yani DNA molekülü tüm
canlılarda adenin, guanin sitozin ve timin nükleotitlerinden
oluşur. Canlıların farklı özelliklere sahip olmasının nedeni;
bu dört çeşit nükleotitin farklı dizilimlerde olmasıdır.

Görsel 1.60. DNA
(Deoksiribo Nükleik Asit)

DNA’nın iki temel görevi vardır:
• DNA molekülü protein sentezini kontrol ederek hücredeki metabolik olayları yönetir.
• DNA, hücre bölünmesi sırasında kendini eşleyerek canlıya ait kalıtsal özelliklerin yeni
hücrelere aktarımını (kalıtımı) sağlar.

35

Biyoloji 1

36

b. RNA (Ribonükleik asit)

P
R

Guanin

R

Sitozin

R

Adenin

R

Urasil

P

P

P

Görsel 1.61. RNA (Ribo Nükleik Asit)

RNA molekülü DNA’dan aldığı genetik bilgi
ile protein sentezini gerçekleştirir. Yapısında
riboz şekeri vardır. Tek zincirli bir moleküldür.
RNA molekülü DNA gibi kendini eşleyemez ve
onaramaz. RNA molekülünde timin organik
bazı bulunmaz, timin yerine urasil bazı vardır.
RNA, prokaryot hücrelerde sitoplazma ve
ribozomlarda; ökaryot hücrelerde çekirdek,
çekirdekçik, sitoplazma, ribozom, mitokondri
ve kloroplastlarda bulunur.
RNA molekülü üç çeşittir. Bunlar;
• mRNA (mesajcı RNA),
• rRNA (ribozomal RNA)
• tRNA (taşıyıcı RNA)

Mesajcı RNA (mRNA)
Ökaryot hücrelerde DNA çekirdekte bulunur. Hücre bölünmesi haricinde hiçbir zaman
çekirdek dışına çıkamaz. Protein sentezi sitoplazmada bulunan ribozomlarda gerçekleştiği
için DNA’daki bilginin ribozomlara taşınması gerekir. mRNA protein sentezi için gerekli
olan genetik bilgiyi DNA’dan alıp sitoplazmadaki ribozoma taşır.
Taşıyıcı RNA (tRNA)
tRNA’lar protein sentezi için gerekli olan amino asitleri sitoplazmadan alarak ribozoma
taşır. tRNA tek zincirden oluşan bir moleküldür. Ancak kendi üzerinde katlanıp zayıf
hidrojen bağı ile bağlanarak üç boyutlu özel bir şekil alır. Her bir tRNA molekülü kendine
özgü bir amino asidi bağlayıp protein sentezine katılması için ribozoma taşır.
Ribozomal RNA (rRNA)
Ribozomal RNA, proteinlerle birlikte ribozomların yapısına katılır. Hücrede en fazla
bulunan RNA çeşitidir. Ribozomal RNA’lar, çekirdekçikte sentezlenir.
DNA ve RNA’nın Karşılaştırılması
Deoksiribonükleik Asit (DNA)

Ribonükleik Asit (RNA)

Yapısında adenin, guanin, sitozin ve timin organik
bazları bulunur.

Yapısında adenin, guanin, sitozin ve urasil organik
bazları bulunur.

Yapısında deoksiriboz şekeri vardır.

Yapısında riboz şekeri vardır.

Yapısında inorganik fosfat grubu bulunur.

Yapısında inorganik fosfat grubu bulunur.

Çift ipliklidir.

Tek ipliklidir.

Kendini eşleyebilir ve onarabilir.

Kendini eşleyemez ve onaramaz.

Yıkılıp yeniden yapılamaz.

Yıkılıp yeniden yapılabilir.

Ökaryot hücrelerde çekirdek, çekirdekçik, mitokondri ve
kloroplastlarda; prokaryot hücrelerde ise sitoplazmada
bulunur.

Ökaryot hücrelerde çekirdek, çekirdekçik, sitoplazma,
mitokondri, kloroplast ve ribozomlarda; prokaryot hücrelerde ise sitoplazma ve ribozomlarda bulunur.

Protein sentezine dolaylı olarak katılır.

Protein sentezine doğrudan katılır.

A/T, G/C, Pürin/Pirimidin oranları 1’e eşittir.

Böyle bir oran yoktur.

1.Ünite Yaşam Bilimi Biyoloji

1.2.2.8. ATP ve Canlılar İçin Önemi
Hücre zarından madde geçişi, madde sentezi, hareket, sinirsel iletim, bölünme, üreme
gibi hücrelerde gerçekleşen tüm faaliyetler için enerjiye ihtiyaç vardır. İhtiyaç duyulan
enerji besinlerle alınan karbonhidrat, yağ ve proteinlerdeki kimyasal enerjinin hücrelerde
solunum tepkimeleriyle parçalanması sonucu elde edilir. Solunum tepkimeleri sonucu
ATP molekülü üretilir. ATP; hücredeki temel enerji molekülüdür. Hücrede gerçekleşen
tüm faaliyetler için gerekli enerji ATP’ den elde edilir. ATP hücre içinde depolanamadığı
için hücrede bir taraftan üretilirken bir taraftan tüketilen bir moleküldür. Ayrıca ATP bir
hücreden diğerine aktarılamadığı için her hücre ihtiyaç duyduğu ATP’ yi kendisi üretir.
ATP enerjisini oluşturan olaylar

ATP enerjisinin kullanıldığı olaylar
ATP

Aktivasyon enerjisi

Oksijenli
Solunum
Fosfat
grubu

Enerji

Enerji

Biyosentez reaksiyonları
Aktif taşıma
Hareket ve kasılma
Sinirsel iletim ve dönüşümleri

Oksijensiz
Solunum

Isı
ADP

Görsel 1.62. ATP molekülü hücre içinde bir taraftan sentezlenirken diğer taraftan
kullanılır.

1.3. LİPİT, KARBONHİDRAT, PROTEİN, VİTAMİN, SU VE MİNERALLERİN SAĞLIKLI
BESLENME İLE İLİŞKİSİ
Sağlığın
korunmasında
ve
hastalıkların
önlenmesinde
yeterli
ve dengeli beslenme çok önemlidir.
Yeterli ve dengeli beslenme; tüm
besin
öğelerinden
yani
yağlar,
karbonhidratlar, proteinler, vitaminler
ve minerallerden yeterli miktarda almak
demektir. Vücudu oluşturan hücrelerin
düzenli ve dengeli çalışması için bu
gereklidir. Çünkü vücudun tüm besin
maddelerine ihtiyacı vardır. Tek taraflı
beslenmek yani sadece protein veya
karbonhidratla beslenmek yanlıştır.
Görsel 1.63. Yeterli ve dengeli beslenme; tüm Yeterli ve dengeli beslenmeye dikkat
besin öğelerinin (yağlar, karbonhidratlar, proteinler, edilmediğinde insülin direnci, diyabet ve
vitaminler ve mineraller) yeterli miktarda alınmasıdır. obezite gibi ciddi sağlık sorunları oluşur.
İnsülin, pankreasımızdan salgılanan bir hormondur. İnsülin kandaki fazla glikozun
hücrelere girmesini sağlayarak kan şekerini düşürür. İnsülin direnci olması durumunda
vücut yeterli insülin üretebildiği halde etkili olarak kullanamaz. Bunun sonucunda da
glikoz hücrelere giremediği için kandaki glikoz miktarı artar. Bu da Tip 2 diyabetin ortaya
çıkmasına neden olur.

37

38

Biyoloji 1

Görsel 1.64. Obezitenin artmasındaki en önemli neden hazır
gıdalar ve hareketsiz yaşam tarzıdır.

Obezite (şişmanlık) vücutta sağlığı tehlikeye sokacak ölçüde yağ birikmesi sonucu
ortaya çıkan bir hastalıktır. Obezite, genetik ve çevresel etkenlere bağlı olarak meydana
gelir ve hayatı tehdit eden sonuçlar doğurur. Vücut yağı genellikle erkeklerde ağırlığın
%15-18’ini, kadınlarda %20-25’ini oluşturur. Erkeklerde bu oranın %25’i, kadınlarda %35’i
geçmesi obezite olarak kabul edilir.
Son yıllarda obezitenin artmasındaki en önemli neden hazır gıdalar ve hareketsiz
yaşam tarzıdır.
Dünya Sağlık Örgütü (WHO) tarafından en riskli 10 hastalıktan biri olarak kabul
edilen obezite; yüksek tansiyon, kalp-damar hastalıkları, şeker hastalığı, karaciğer
yağlanması gibi bir çok hastalığa neden olur. Dünya Sağlık Örgütü tarafından yürütülen
son araştırmalar, obezitenin kanserle yakın ilgisi olduğunu da göstermektedir.
Lise çağındaki gençlerde büyüme çok hızlı olduğu için bu dönemde enerji ve besin
ihtiyacı en yüksek seviyededir. Bu ihtiyacı karşılamak için her öğünde süt grubuna, et,
yumurta, bakliyat gurubuna, sebze, meyve gurubuna ve ekmek, tahıl grubuna mutlaka yer
verilmelidir. Bunlar göz önüne alınarak hazırlanan bir haftalık sağlıklı beslenme programı
örneği Tablo 1’de verilmiştir.

SIRA SENDE
Sende Tablo 1’de verilen sağlıklı beslenme programını inceleyerek kendi yaş grubuna
uygun bir haftalık sağlıklı beslenme programı hazırlayabilirsin.

Pazar

Cumartesi

Cuma

Perşembe

Çarşamba

Salı

Pazartesi

1.Ünite Yaşam Bilimi Biyoloji

Kahvaltı
Yumurta
Süt
Tam Buğday Ekmeği
Pekmez
Zeytin
Beyaz Peynir
Ceviz
Domates-Salatalık
Sebzeli omlet
Süt
Tam Buğday Ekmeği
Reçel
Tereyağı
Zeytin
Beyaz Peynir
Yumurta
Süt
Tam Buğday Ekmeği
Bal
Tereyağı
Zeytin
Beyaz Peynir
Domates
Yeşil biber
Kaşarlı tost
Taze meyve suyu
Söğüş sebze
Omlet
Süt
Tam Buğday Ekmeği
Pekmez
Zeytin
Beyaz Peynir
Ceviz
Domates-Salatalık
Süt
Yumurta
Tam Buğday Ekmeği
Kaşar peyniri
Tahin-pekmez Zeytin
Domates-Salatalık
Menemen
Zeytin
Beyaz peynir
Söğüş sebze
Taze meyve suyu
Tereyağı
Reçel
Tam buğday ekmeği

Öğle Yemeği
Etli nohut yemeği
Makarna
Mevsim Salata

Etli taze fasulye
Bulgur pilavı
Mevsim salata

Yeşil mercimek çorbası
Tavuk sote
Mevsim meyvesi

Domatesli şehriye çorbası
Fırında balık
Mevsim salatası
Tahin helva

Sebzeli tavuk
Bulgur pilavı
Mevsim salata

Kırmızı mercimek çorbası
Çoban kavurma
Mevsim salatası

Etli kuru fasulye
Pirinç pilavı
Cacık

Tablo 1: Bir haftalık sağlıklı beslenme programı

Akşam Yemeği
Tarhana çorbası
İzmir köfte
Mevsim salata

Sebze çorbası
Fırında tavuk
Domates soslu makarna
Mevsim salata

Tarhana çorbası
Kabak dolması
Yoğurt
Mevsim meyvesi

Yayla çorbası
Patates-köfte
Mevsim salata

Domates çorbası
Etli biber dolması
Yoğurt
Mevsim meyvesi

Mantar çorbası
Tavuk sote
Mevsim salatası

Tarhana çorbası
Balık
Mevsim salata
İrmik helvası

39

Biyoloji 1

40

ÖZET
BÖLÜM 1: Canlıların Ortak Özellikleri
Canlıların ortak özellikleri, beslenme, solunum, boşaltım, hareket etme, uyarılara tepki
verme, uyum, üreme, hücresel yapı, büyüme ve gelişmedir.
a. Hücresel yapı: Hücre, yaşama, üreme, solunum gibi canlılık olaylarının tamamını
gerçekleştiren temel birimdir. Bütün canlılar hücreden ya da hücrelerden oluşur.
b. Beslenme: Canlılar tüm yaşamsal faaliyetlerini gerçekleştirmek için enerjiye ihtiyaç
duyar. Enerji ihtiyacını karşılamak için de beslenmek zorundadır. Kendi besinini kendi
üreten canlılara üretici (ototrof), besinin üretemeyip dışardan hazır olarak alan canlılara
tüketici (heteretrof) denir.
c. Solunum: Tüm canlılar aldıkları besinleri enerjiye çevirmek için solunum
yapmak zorundadır. Solunum reaksiyonları; oksijenli solunum ve oksijensiz solunum
(fermantasyon) olmak üzere iki çeşittir.
ç. Metabolizma: Organizmadaki yapım (birleştirme ya da sentez) ve yıkım
(ayrıştırma ya da parçalanma) tepkimelerinin tümüne metabolizma denir.
d. Homeostazi: Yaşamın devamı için hücre içi veya vücut içi ortamın sıcaklık, madde
yoğunluğu ve pH gibi birçok değer bakımından belirli bir dengede olması durumuna
homeostazi denir.
e. Boşaltım: Tüm canlılar, beslenme ve solunum olayları sonucunda oluşan atık
maddeleri hücrelerinden veya vücutlarından atmak zorundadır. Bu işleme boşaltım denir.
f. Hareket: Canlılar ister bir hücreli ister çok hücreli olsun kaçmak, beslenmek,
avlanmak gibi ihtiyaçlarını karşılamak için hareket etmek zorundadır.
g. Uyarılara Tepki: Tüm canlılar ısı, ışık, besin, avcı, ses gibi birçok uyarıya çeşitli
davranışlarıyla tepki verir. Uyarana karşı verilen bu tepkiler canlıların hayatta kalmasını
sağlar.
h. Uyum: Canlıların bulundukları çevrede yaşamasını sağlayan kalıtsal, yapısal veya
davranışsal değişikliklere uyum denir.
ı. Organizasyon: Tek hücreli canlılarda hücre organelleri arasında, çok hücreli
canlılarda hücreler arasında belirli bir organizasyon vardır. Çok hücreli canlılardaki
organizasyon şu şekildedir; görev ve yapı bakımından benzer hücreler bir araya gelerek
dokuları, dokular organları, organlar sistemleri, sistemlerde organizmayı meydana getirir.
i. Üreme: Tüm canlılar soylarını devam ettirmek için üremek zorundadır. Canlılar
eşeyli ya da eşeysiz olarak ürer.
j. Büyüme ve Gelişme: Büyüme, bir hücreli canlılarda hücre hacminin ve kütlesinin
artmasıyla gerçekleşirken çok hücreli canlılarda hacim, kütle ve hücre sayısının
artmasıyla gerçekleşir. Gelişme ise hücre bölünmesini, büyümesini, farklılaşmasını, doku
ve organların oluşmasını kapsayan ve ergin canlının oluşmasıyla sonuçlanan bir süreçtir.
BÖLÜM 2: Canlıların Yapısında Bulunan Temel Bileşikler
Canlıların yapısını oluşturan temel bileşikler, inorganik ve organik yapılıdır. Canlı
vücudunda sentezlenemeyip doğadan hazır olarak alınan bileşiklere inorganik bileşik
denir. Su, asit, baz, tuz ve mineraller bu gruba girer. Canlılar tarafından sentezlenebilen
bileşiklere organik bileşik denir. Karbonhidrat, protein, yağ, nükleik asit (DNA ve RNA),
enzim, hormon, ATP ve vitamin bu gruba girer.

1.Ünite Yaşam Bilimi Biyoloji

A. İnorganik Bileşikler
1.Su
Canlının önemli bir bölümü sudan oluşur. Enzimlerin çalışması için su gereklidir. Su
moleküllerinin kohezyon özelliği, bitkilerde su ve mineral taşınmasında, böceklerin su
üstünde yürümesini sağlayan yüzey geriliminin oluşmasında etkilidir. Suyun öz ısısı yüksek
olduğu için, geç ısınıp geç soğur. Bu sayede, kıyı bölgelerinde ılıman bir iklim oluşur.
Su; alg, mercan, balık, yunus, balina gibi birçok canlı için yaşam ortamıdır. Fotosentez
için su gereklidir. Hücrelerin ihtiyaç duyduğu maddelerin taşınması ve hücrelerde oluşan
metabolik atıkların uzaklaştırılması su ile olur. Su, buharlaşma ısısının yüksek olması
sebebiyle etkili bir soğutma sağlar. Böylece karada yaşayan bazı canlılar, artan vücut
sıcaklığını terleme yoluyla düşürür.
2.Asit ve Bazlar
Asitler, su içerisinde çözündüklerinde H+ (hidrojen iyonu) veren bileşiklerdir. Asitler,
mavi turnusol kâğıdını kırmızıya dönüştürür ve genellikle tatları ekşidir. Asitlerin bazıları
yakıcı ve parçalayıcıdır. Bazlar; su içerisinde çözündüklerinde OH- (hidroksil iyonu) veren
bileşiklerdir. Bazlar kırmızı turnusol kâğıdını maviye dönüştürür. Genellikle tatları acıdır
ve ele kayganlık hissi verir. Maddelerin asitlik ve bazikliğini ölçmek için bir pH cetveli
kullanılır. pH cetvelinde değerler; 0 ile 7 arasında ise madde asidik, 7 ile 14 arasında ise
madde bazik, 7 ise madde nötrdür.
3.Tuz ve Mineraller
Asit ve bazların tepkimeye girmesiyle tuz oluşur. Tuzların vücut sıvısındaki oranını
belirli sınırlar arasında olması gerekir. Aksi durumda canlının yaşamı tehlikeye girer. Tuz
ve mineraller canlılık fonksiyonları ve metabolik reaksiyonlar için gereklidir.
B.Organik Bileşikler
1.Karbonhidratlar
Hücrenin yapısal maddesi ve besin deposudur. Enerji elde etmek için en hızlı
şekilde kullanılan organik moleküldür. Karbonhidratlar; monosakkaritler, disakkaritler ve
polisakkaritler olmak üzere üç grupta incelenir.
Monosakkaritler, karbonhidratların en küçük birimidir. Sindirilmezler. İçerdikleri “C”
sayısına göre; trioz (3C’lu), pentoz (5C’lu) ve heksoz (6C’lu) olarak gruplandırılır.
Triozlara örnek; gliseraldehit, Pentozlara örnek; riboz ve deoksiriboz, Heksozlara
örnek; glikoz (üzüm şekeri), früktoz (meyve şekeri) ve galaktoz (süt şekeri).
Disakkaritler, iki monosakkaritin birleşmesi ile oluşur. Maltoz, sükroz ve laktoz olmak
üzere üç çeşit disakkarit vardır.
Polisakkaritler, çok sayıda monosakkaritin birleşmesi ile oluşur. Nişasta, selüloz,
glikojen ve kitin olmak üzere dört çeşit polisakkarit vardır. Nişasta ve selüloz bitkisel,
glikojen ve kitin hayvansal polisakkarittir. Selüloz ve kitin hücre yapısına katılırken, nişasta
ve glikojen hücrede depo edilen polisakkarittir.
2.Yağlar
Yağlar, hücre zarının temel bileşenidir, canlının enerji kaynağıdır, suda çözünmez, eter
ve kloroform gibi çözücülerde çözünür. Yağlar, nötral yağlar (trigliseritler), fosfolipitler ve
steroitler olmak üzere üç grupta incelenir.
Nötral yağları oluşturan yağ asitleri, doymuş ve doymamış yağlar olarak iki grupta
incelenir. Karbon atomları arasında çift bağ yoksa doymuş yağlar, çift bağ varsa
doymamış yağlar olarak adlandırılır.
Fosfolipitler, hücre zarının temel bileşenidir. Hücre zarında çift tabaka halinde bulunur.

41

42

Biyoloji 1

Steroidler, hem hücre zarında hem cinsiyet hormonlarında bulunur.
Yağlar; deri altında depo edilerek koruyuculuk görevi yapar. Böylece organları dış
darbelerden korur. Yalıtım görevi yaparak vücudun ısı kaybını önler. Metabolizmanın
düzenlenmesinde rol alır. Göçmen kuşlar ve kış uykusuna yatan hayvanlar, yağları
hem enerji kaynağı hem de su ihtiyacı için kullanır. Yağlar, vücuda alınan A, D, E ve K
vitaminlerinin çözünmesinde de kullanılır.
3.Proteinler
Proteinler hücre zarının, organellerin, kas, kıkırdak, kemik gibi dokuların, bazı hormon
ve enzimlerin yapısına katılır. Proteinleri oluşturan yapı taşları aminoasitlerdir. Protein
zincirlerinde bulunan aminoasitlerin sayısı ve dizilimi farklı protein çeşitlerinin oluşmasını
sağlar.
Proteinler, hücre yapımında ve dokuların onarımında görev alır. Hücre zarının
yapısına katılarak madde geçişlerinde görev yapar. Antikor yapısına katılarak vücudun
bağışıklığında görev alır. Hemoglobin yapısına katılarak solunum gazlarının taşınmasında
görev alır. Kan proteinlerinden albümin ve globulini oluşturarak kanın ozmotik basıncının
düzenlenmesinde, fibrinojenin yapısına katılarak kan pıhtılaşmasında görev alır. Hücre içi
ve dışı sıvıların pH değişimlerini dengeleyerek homeostazinin korunmasında rol oynar.
Zorunlu durumlarda enerji kaynağı olarak kullanılır.
4.Enzimler
Enzimler, canlılarda gerçekleşen biyokimyasal reaksiyonların aktivasyon enerjisini
düşürerek reaksiyonları hızlandıran ve reaksiyonlardan değişmeden çıkan biyolojik
katalizörlerdir. Enzimler yapılarına göre basit ve bileşik enzimler olmak üzere iki grupta
incelenir. Basit Enzimler, sadece protein yapıda olan enzimlerdir. Yardımcı grup
bulundurmazlar. Sindirim enzimleri basit yapılı enzimlerdir. Bileşik Enzimler, yapılarında
proteinle birlikte yardımcı grup olarak vitamin veya mineral bulunduran enzimlerdir. Bileşik
enzimlere holoenzim de denir. Enzimlerin etki ettiği maddelere substrat denir. Enzimle
substratı arasında anahtar-kilit uyumu vardır.
Enzimler substratlara özgüdür. Her enzim her substrata etki edemez. Bazı enzimler
çift yönlü çalışabilir (tersinir). Bazı enzimler tek yönlü çalışır. Enzimler çok hızlı çalışır.
Enzimler, hem hücre içinde hem de hücre dışında çalışabilir. Enzimler, tepkimelerden
değişmeden çıkar. Bu yüzden tekrar tekrar kullanılabilir. Hücrede her enzim, belirli bir genin
kontrolünde sentezlenir. Enzimler takım hâlinde çalışır, bir enzimin etki ettiği tepkimenin
ürünü, kendinden sonraki enzimin substratıdır. Enzimler, genellikle substrat çeşidi ya da
tepkime çeşidi isminin sonuna -az eki getirilerek adlandırılır. Maltaz, sükraz, kinaz ve
hidrolaz buna örnektir. İsminin sonunda -ojen eki bulunan enzimler ilk salgılandıklarında
inaktif durumdadır. Bu enzimler, belirli şartlar altında aktif hâle geçer.
Enzimlerin çalışmasına etki eden faktörler: sıcaklık, ph, enzim miktarı, substrat miktarı,
substrat yüzeyi, su miktarı’dır.
Enzimler, peynir ve ekmek yapımında, et ürünlerinin işlenmesinde, laktozsuz süt
üretiminde, meyve sularının berraklaştırılmasında, biyoteknolojik araştırmalarda,
tıpta teşhis ve tedavi, eczacılıkta ilaç üretimi amacıyla, deterjan endüstrisinde, kanser
hastalığına karşı uygulanan enzim tedavisi gibi alanlarda kullanılır.
5.Hormonlar
Özel bezler tarafından salgılanan, kan yolu ile ulaştıkları organ ve dokularda üzerinde
düzenleyici olarak görev alan organik moleküllerdir. Amino asit, protein ve steroit yapılı
olabilirler. Hormonlar; üreme, beslenme, korku, heyecan, büyüme, gelişme ve homeostazi
gibi pek çok yaşamsal olayda görev alır.

1.Ünite Yaşam Bilimi Biyoloji

6.Vitaminler
Vitaminler; yapı maddesi veya enerji kaynağı olarak kullanılmaz. Düzenleyici ve direnç
artırıcı olarak kullanılır. Enzimlerin yapısına katılarak katalizör olarak görev yapar. Bitkilerde
fotosentez reaksiyonları ile doğrudan üretilebildikleri gibi, hayvanlarda öncül maddelerden
dönüşüm reaksiyonlarıyla da üretilir. Vitaminler; suda ve yağda çözünen vitaminler olmak
üzere iki grupta incelenir. A, D, E ve K vitaminleri yağda çözünen vitaminlerdir. C ve B
grubu vitaminleri suda çözünen vitaminlerdir.
7.Nükleik Asitler
Nükleik asitler; hücredeki metabolik faaliyetleri yönetir ve kalıtımı sağlar. Nükleik asitler
nükleotit’lerden oluşur. DNA ve RNA olmak üzere iki çeşit nükleik asit vardır. DNA kalıtım
materyalidir. Saç rengi, göz rengi gibi birçok özelliği belirleyen genetik bilgi DNA ile taşınır.
DNA prokaryot hücrelerde sitoplazmada, ökaryot hücrelerde çekirdekte, mitokondride,
ve ribozomda bulunur. RNA molekülü DNA’dan aldığı genetik bilgi ile protein sentezini
gerçekleştirir. RNA molekülü; mRNA (mesajcı RNA), rRNA (ribozomal RNA) ve tRNA
(taşıyıcı RNA) olmak üzere üç çeşittir. mRNA; protein sentezi için gerekli olan genetik
bilgiyi DNA’dan alıp sitoplazmadaki ribozoma taşır. tRNA; protein sentezi için gerekli olan
amino asitleri sitoplazmadan alarak ribozoma taşır. rRNA, proteinlerle birlikte ribozomların
yapısına katılır.
8.ATP
ATP hücredeki temel enerji molekülüdür. ATP, hücre içinde sentezlenen ve kullanılan
bir moleküldür. Bir hücreden bir başka hücreye aktarılamaz ve depolanamaz. Bu yüzden
hücre içinde bir taraftan sentezlenirken diğer taraftan kullanılır.
LİPİT, KARBONHİDRAT, PROTEİN, VİTAMİN, SU VE MİNERALLERİN SAĞLIKLI
BESLENME İLE İLİŞKİSİ
Sağlığın korunmasında ve hastalıkların önlenmesinde yeterli ve dengeli beslenme çok
önemlidir. Yeterli ve dengeli beslenme, tüm besin öğelerinden yani yağlar, karbonhidratlar,
proteinler, vitaminler ve minerallerden yeterli miktarda alınması demektir. Yeterli ve
dengeli beslenmeye dikkat edilmediğinde insülin direnci, diyabet ve obezite gibi ciddi
sağlık sorunları oluşur.
Dünya Sağlık Örgütü (WHO) tarafından en riskli 10 hastalıktan biri olarak kabul edilen
obezite, yüksek tansiyon, kalp-damar hastalıkları, şeker hastalığı, karaciğer yağlanması
gibi bir çok hastalığa neden olur. Yine aynı örgüt tarafından yürütülen son araştırmalar,
obezitenin kanserle yakın ilgisi olduğunu göstermektedir.

43

Biyoloji 1

44

ÜNİTE SONU DEĞERLENDİRME SORULARI
1. İyot çözeltisi nişasta varlığında mavi-mor renk verdiği için besinlerde nişasta olup
olmadığını tespit etmek için iyot çözeltisi kullanılır.
Buna göre hangisine iyot çözeltisi damlatıldığında mavi-mor renk oluşması
beklenir?
A) Maydanoz
B) Yumurta
C) Patates
D) Salatalık
2. Biüret çözeltisi protein varlığında pembe-mor renk verir.

I

Biüret çözeltisi

Biüret çözeltisi

Biüret çözeltisi

Biüret çözeltisi

Su

Yumurta akı

Çiğ süt

Elma

II

III

IV

Buna göre çeşitli besin maddeleri konan deney tüplerinden hangisine biüret
çözeltisi damlatıldığında pembe-mor renk oluşması beklenir?
A) I ve II
B) II ve III
C) III ve IV
D) II ve IV
3. Hangisi enzim aktivitesini arttırıcı yönde etki eder?
A) Ortam sıcaklığının düşmesi
B) Ortamdaki su miktarının %15’in altına inmesi
C) Substratın yüzey alanının artması
D) Ortama inhibitör madde eklenmesi
4. Bazı amino asitlerin sentezi için gerekli olan, eksikliğinde deride solgunluğa
fazlalığında ise alerjik rahatsızlıklara neden olan mineral hangisidir?
A) Çinko
B) Potasyum
C) Klor
D) Kükürt
5. Hücre zarının temel bileşeni ve hücrenin enerji kaynağı olan, suda çözünmediği
hâlde eter, kloroform gibi çözücülerde çözünen molekül hangisidir?
A) Lipit
B) Protein
C) Karbonhidrat
D) ATP
6. Suyun canlılar için önemine ilişkin olarak hangisi yanlıştır?
A) Enzimlerin çalışması için gereklidir.
B) Enerji verici olarak kullanılır.
C) Fotosentez tepkimelerinde kullanılır.
D) Vücut sıcaklığının dengelenmesini sağlar.
7. Hangisinde protein yönünden zengin besinler bir arada verilmiştir?
A) Patlıcan, salata, yoğurt
B) Köfte, patates, ayran
C) Yumurta, köfte, fasulye
D) Ispanak, portakal, patates

1.Ünite Yaşam Bilimi Biyoloji

8. Üreme olayının temel amacı hangisidir?
A) Metabolizma olaylarının sürekliliğini sağlamak
B) Hücre sayısının artmasını sağlanmak
C) Canlıların nesillerinin devam etmesini sağlamak
D) Kalıtsal yapının yavru bireylerde korunmasını sağlamak
9. Aşağıdaki olaylardan hangisi tüm canlılarda ortak olarak gerçekleşmez?
A) Fotosentez
B) Katabolizma
C) Solunum
D) Anabolizma
10. Canlıların, yaşamak, üremek, büyümek için gerçekleştirdikleri sindirim,
solunum ve boşaltım gibi yaşamsal reaksiyonların tümüne ne ad verilir?
A) Organ
B) Metabolizma
C) Genetik
D) Doku
11. Canlılar büyüme, gelişme ve enerji gereksinimlerini karşılamak için aşağıdaki
olaylardan hangisini gerçekleştirmek zorundadır?
A) Hücreler arası organizasyon
B) Üreme
C) Beslenme
D) Boşaltım
12. Yaşamın devamı için hücre içi veya vücut içi ortamın, sıcaklık, madde
yoğunluğu ve pH gibi birçok değer bakımından belirli bir dengede olması durumuna
ne ad verilir?
A) Uyarılara tepki
B) Homeostazi
C) Uyum
D) Boşaltım
13. Aşağıda verilenlerden hangisi tüm canlıların ortak özelliklerinden biri
değildir?
A) Dokulardan oluşma
B) Solunum yapma
C) Boşaltım
D) Beslenme
14. Vitaminlerle ilgili hangisi yanlıştır?
A) Suda ve yağda çözünen olmak üzere iki temel grupta incelenir.
B) Yapı maddesi veya enerji kaynağı olarak kullanılır.
C) Enzimlerin yapısına katılan vitaminlere koenzim denir.
D) Düzenleyici ve direnç artırıcı olarak kullanılır.
15. Aşağıdakilerden hangisi hem DNA’da hem de RNA’da bulunan bir moleküldür?
A) Adenin
B) Riboz
C) Deoksiriboz
D) Timin

45

46

Biyoloji 1

16. Aşağıdakilerden hangisi inorganik bir bileşiktir?
A) Lipit
B) Protein
C) Nükleik asit
D) Kalsiyum
17.Aşağıdakilerden hangisi suda çözünmeyen bitkisel bir polisakkarit olup bitki
hücresinde hücre çeperinin temel maddesini oluşturur?
A) Kitin
B) Nişasta
C) Selüloz
D) Glikojen
18. Enzimlerin etki ettiği maddeye ne ad verilir?
A) Kofaktör
B) Koenzim
C) Substrat
D) Aktivasyon enerjisi
19.Aşağıdakilerden hangisi nükleotitlerin yapısına katılan beş karbonlu
şekerlerden biridir?
A) Glikoz
B) Fruktoz
C) Galaktoz
D) Deoksiriboz
20. DNA molekülündeki organik bazlarla ilgili verilen eşitliklerden hangisi
doğrudur?
A) A=T
B) T=C
C) A=C
D) G=T

1.Ünite Yaşam Bilimi Biyoloji

47

NOTLAR
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
...........................................................................................................................
..........................................................................................................................

2. Ünite
Bu ünitede;

1. Bölüm: Hücre

HÜCRE

Biyoloji 1

50

1. BÖLÜM
HÜCRE
NELER ÖĞRENECEĞİZ?
1. Hücre teorisine ilişkin çalışmaları,
2. Hücresel yapıları ve görevlerini,
3. Hücre zarından madde geçişini öğreneceğiz.

ANAHTAR KAVRAMLAR

Aktif
Taşıma

Difüzyon

Ekzositoz

Endositoz

Organel

Osmoz

Ökaryot

Pasif
Taşıma

Prokaryot

2.Ünite Hücre

51

2.1. HÜCRE
Tüm canlılar hücreden ya da hücrelerden oluşur. Hücre, yaşama, üreme, solunum gibi
canlılık olaylarının tamamını gerçekleştiren temel birimdir. Bu yüzden hücre canlıların en
küçük yapı ve işlev birimi olarak tanımlanır.
2.1.1. Hücre Teorisine İlişkin Çalışmalar
17. yüzyılda Leeuwenhoek, lensler üzerine yaptığı
çalışmalarla hücreyi incelemeye olanak sağlayan ışık
mikroskobunu geliştirdi.

Görsel 2.1. Leeuwenhoek

Robert Hooke 1665 yılında, Leeuwenhoek’in mikroskop
tasarımından biraz daha farklı bir mikroskop tasarladı.
Tasarladığı bu mikroskopla incelediği ölü mantar dokusunda
içi boş odacıklar gördü. Bu boş odacıklara hücre adını verdi.

Görsel 2.2. Robert Hooke

1838 yılında Alman bilim insanı Mathias
Schleiden, bitkilerin hücrelerden oluştuğunu tespit
etti.

Görsel 2.3. Mathias Schleiden

1839 yılında Alman Thedor Schwann, hayvanların
hücrelerden oluştuğunu belirledi. Schwann, hayvan ve
bitki hücrelerinin temelde aynı yapıda oldukları sonucuna
varmıştır. Hücre teorisine ise şu şekilde katkı sağlamıştır;
bütün organizmalar bir ya da daha fazla olmak üzere hücreden
oluşur.
Görsel 2.4. Thedor Schwann

1855 yılında Rudolph Wirchow, bütün hücrelerin
daha önce var olan başka bir hücreden meydana
geldiğini belirledi.
Görsel 2.5. Rudolph Wirchow

Biyoloji 1

52

Bilim insanlarının bu çalışmaları hücre teorisinin oluşturulmasını sağlamıştır.
Hücre teorisi şu şekilde özetlenebilir:
• Bütün canlılar bir ya da birden çok hücreden oluşur.
• Hücreler, canlıların temel yapısal ve fonksiyonel birimidir.
• Hücreler, daha önce var olan bir hücrenin bölünmesi ile oluşur.
• Hücreler kalıtım materyalleri içerir ve ana hücreden yavru hücreye bu materyaller
aktarılır.
• Metabolik tepkimelerin gerçekleştiği yer hücredir.
Mikroskobun icadı hücrenin keşfinde ve hücre teorisinin
oluşturulmasında önemli bir yere sahiptir. Çünkü mikroskop
bilim insanlarına, gözle görülemeyecek kadar küçük olan
yapıları inceleme imkânı sağlamıştır.

Görsel 2.6. Mikroskop

Elektron mikroskobunun geliştirilmesiyle
incelenen nesnenin yüz binlerce kez büyütülebilmesi
sağlanmıştır. Böylece bilim insanları hücrenin yapısı
hakkında daha detaylı bilgilere ulaşmıştır.

Görsel 2.7.
Elektron
Mikroskobu

SIRA SENDE
Sende hücre teorisine ilişkin verilen bilgiler ışığında mikroskop ve ileri görüntüleme
teknolojilerinin kullanılmasının hücre teorisine katkılarını araştırabilirsin.
Bilim ve teknoloji alanında yaşanan bu ilerlemeler sadece hücre yapısıyla ilgili çalışmaları
değil, aynı zamanda hücrede meydana gelen kimyasal olaylar ve genetik materyaller
konusundaki çalışmaları da hızlandırmıştır.
2.1.2. Hücresel Yapılar ve Görevleri
Hücreler genetik materyallerinin zarla çevrili olup olmamasına göre iki grupta incelenir:
Prokaryot hücre (Çekirdeksiz Hücre) ve Ökaryot hücre (Çekirdekli Hücre).

ribozom
kapsül

kamçı

hücre
duvarı
DNA
hücre zarı
Görsel 2.8. Prokaryot Hücre

a. Prokaryot Hücre
Prokaryot hücrelerin zarla çevrili
çekirdeği
ve
zarlı
organelleri
yoktur. Sadece zarsız organel olan
ribozomları vardır. Ribozom protein
sentezinde görev alır. Kalıtım
materyali olan DNA sitoplazma
içerisinde dağınık halde bulunur.
Bu canlılardaki bütün metabolizma
olayları,
sitoplazma
ve
hücre
zarındaki
yapılarda
gerçekleşir.
Bakteriler ve arkebakteriler prokaryot
hücre yapısına sahiptir.

2.Ünite Hücre

53

b.. Ökaryot Hüc
Ökaryot hücrelerde zarla
çevrili çekirdek ve organeller
bulunur.
Kalıtım
materyali
çekirdek içerisinde yer alır.
Mantarlar, bitkiler, hayvanlar ve
protistalar ökaryot canlılardır.
Ökaryot hücreye sahip canlılar bir
veya çok hücreli olup organellere
sahiptir. Ökaryot hücreler hücre
zarı, sitoplazma, ve çekirdekten
oluşur.
Prokaryot
ve
ökaryot
hücrelerde ortak yapılar bulunur.
Bu yapılar hücre zarı, sitoplazma,
ribozom ve genetik materyaldir.

Lizozom
Çekirdek

Endoplazmik
retikulum

Sitoplazma

Çekirdekçik
Koful

Mitokondri
Golgi
aygıtı

Ribozom

Sentriol
Görsel 2.9. Ökaryot Hücre

Görsel 2.10. Prokaryot ve ökaryot hücre özelliklerini gösteren infografi

Hücre
zarı

54

Biyoloji 1

Ökaryot hücre temel olarak 3 kısımdan oluşur. Bunlar:
• Hücre zarı
• Sitoplazma
• Çekirdek
2.1.2.1. Hücre Zarı
Hücre zarı:
• Canlı ve esnektir.
• Hücreye şekil verir.
• Hücreler arası iletişimi sağlar.
• Madde alış verişini düzenler.
• Yapısında protein, lipit ve karbonhidrat bulunur.

Glikoz zinciri

Glikolipit

Glikoprotein

Çift katlı
lipit tabakası

Kolestrol
Protein

Yüzey
proteini

Protein
kanal

Görsel 2.11. Hücre zarının yapısı “akıcı mozaik zar
modeli” ile açıklanır.

Hücre zarının yapısı “akıcı mozaik zar modeli” ile açıklanır. Bu modele göre hücre
zarında çift katlı lipit tabakası, aralarında proteinler ve karbonhidratlar bulunur. Hücre
zarındaki lipitler çoğunlukla fosfolipit yapıdadır. Çift katlı fosfolipit tabakası esnek olup
sürekli hareket hâlindedir. Bu durum hücre zarının akıcı olmasını sağlar. Hücre zarında
bulunan fosfolipit moleküllerinin arasında düzenli biçimde dağılmış ve yer değiştirebilen
protein molekülleri bulunur. Bu proteinler çoğu zaman yağ tabakası içinde zarı boydan
boya kateden kanallar oluşturur. Bunlara kanal proteinleri denir. Bu kanallar hücrenin
dış ortamla madde alışverişini sağlar. Glikoz zincirleri hücre zarındaki lipit ve proteinlere
bağlanarak glikoprotein ve glikolipitleri oluşturarak bazı hormonların ve hücre içine
alınacak bazı maddelerin tanınması ve gerekli tepkinin verilmesi sağlanır. Hayvan
hücrelerinin zarında zara sağlamlık ve esneklik veren, steroit olan kolesterol molekülü
bulunur.
Sil, kamçı ve mikrovillüsler zardan oluşan yapılardır.
Bazı mantar, bakteri, protista ve bitkilerde zarın dış tarafında hücre duvarı vardır. Duvar
hücreye dayanıklılık verir.

2.Ünite Hücre

55

2.1.2.2. Sitoplazma
Ökaryot hücrede çekirdekle zar arasındaki kısım, prokaryot hücrelerde ise zarla çevrili
bir çekirdek olmadığı için hücre zarının içerisinde kalan kısmın tamamı sitoplazmayı
oluşturur. Sitoplazmanın %70 - %90’ı sudur. İçerisinde suyla birlikte mineraller, tuzlar,
proteinler, karbonhidratlar, yağlar, enzimler, hormonlar, vitaminler ve nükleotitler ile birlikte
hücre iskeleti, sitoplazma sıvısı ve organeller vardır.
Hücre Organelleri
Hücresel solunum, protein sentezi ve hücre içi sindirim gibi olaylar sitoplazmada
bulunan organeller tarafından gerçekleştirilir. Ökaryot hücrelerde, lizozom, endoplazmik
retikulum, golgi aygıtı, ribozom, mitokondri, plastitler ve koful organelleri bulunur.
Organellerin bazıları çift katlı zar yapısında, bazıları tek katlı zar yapısındadır. Bazıları ise
zarsız yapıdadır.
Hücre
organelleri
Zarsız
organeller
- Ribozom
- Sentrozom

Tek zarlı
organeller

İki zarlı
organeller

- Endoplazmik
retikulum
- Golgi
- Lizozom
- Koful

- Mitokondri
- Plastitler
a. Kloroplast
b. Kromoplast
c. Lökoplast

Görsel 2.12. Organellerin bazıları çift katlı, bazıları tek katlı zar
yapısındadır. Bazıları ise zarsız yapıdadır.

Lizozom
Alyuvar dışında hayvan hücrelerinin tümünde bulunur. Tek katlı zar yapısındadır. Bu
organel hücre içi sindirimde görevlidir. İçinde sindirim enzimleri bulunur. Lizozomun zarı
tahrip olup içerisindeki enzimler sitoplazmaya karışırsa hücredeki diğer yapıları sindirir ve
parçalar. Bu olay otoliz adını alır. Otoliz hücrenin ölümüne sebep olur.
İnsanların embriyonal döneminde parmak oluşumunda, kurbağaların başkalaşım
dönemlerinde kuyruğunun kopmasında, kertenkelenin düşmanından kaçarken kuyruğunun
kopmasında otoliz olayı etkilidir.
Lizozomlar en çok karaciğer hücrelerinde ve akyuvarlarda bulunur.
Endoplazmik Retikulum
Hücre zarı ile çekirdek zarı arasında uzanan tek zarlı
kanalcıklar sistemidir. Üzerinde ribozom bulundurup
bulundurmamasına göre, granüllü endoplazmik retikulum ve
granülsüz endoplazmik retikulum olarak ikiye ayrılır.
Görsel 2.13. Endoplazmik
Retikulum

Granüllü Endoplazmik Retikulum: Zarları üzerinde ribozom bulundurur. Protein
sentezi yapan hücrelerde sayıları fazladır.
Granülsüz Endoplazmik Retikulum: Üzerinde ribozom bulundurmaz. Karbonhidrat
ve yağ sentezi yapan hücrelerde sayıları fazladır.
Endoplazmik retikulumun görevleri:
• Protein, yağ ve enzim gibi bazı maddelerin sentezlenmesinden ve bazı maddelerin
depolanmasından sorumludur.

56

Biyoloji 1

• Hücre içinde madde taşınmasını gerçekleştirir.
• Hücreye desteklik sağlar.
• Granülsüz E.R ’den golgi oluşturulur.
• Ribozomlarda sentezlenen proteinleri hücrenin gerekli yerlerine taşır.
Endoplazmik retikulum genel olarak depolama, paketleme ve taşıma işlemi yapar.
Golgi Aygıtı
Golgi aygıtı yassı keseciklerin üst
üste dizilmesiyle oluşur. Tek kat zarla
çevrilidir. Golgi aygıtında; lipit, protein
ve karbonhidratlardan çeşitli salgılar,
glikolipitler ve glikoproteinler oluşturulur.
Endoplazmik
retikulumdan
gelen
ürünler burada bekletilir ve paketlenir.
Golgi aygıtından sentezlenen veya işlenen
salgılar kesecikler hâlinde sitoplazmaya
verilir. Bu keseciklerden lizozom veya
kofullar oluşabilir.

Görsel 2.14. Golgi Aygıtı

Ribozom
Ribozomlar zarsız yapıda olup diğer
organellere göre daha küçüktür. Ayrıca
biri büyük diğeri küçük olmak üzere iki alt
birimden oluşur.
Sitoplazmada, mitokondri ve kloroplast
içinde, endoplazmik retikulum ve çekirdek
zarının üzerinde bulunur.
Ökaryot ve prokaryot tüm hücrelerde
ortak olarak bulunan bu organelin temel
görevi protein sentezini gerçekleştirmektir.
Bu yüzden protein sentezinin yoğun olduğu
hücrelerde ribozom sayısı fazladır.

Mitokondri
Ribozom
DNA’sı
Matriks
Dış
zar

İç
zar

Krista

Görsel 2.16. Mitokondri

Zarlar arası
alan

Büyük alt birim

Küçük alt birim

Görsel 2.15. Ribozom

Mitokondri
Mitokondri çift zarlı bir organeldir. Dışta
düz, içte ise kıvrımlı bir zar bulunur. Kıvrımlı
iç zar krista olarak adlandırılır. Kristadaki
kıvrımlar mitokondrinin yüzeyini genişletir.
Böylece daha fazla ATP üretilir.
Mitokondrinin iç kısmını yani kristaların
arasını matriks adı verilen sıvı doldurur.
Matriksin içerisinde solunum enzimleri,
DNA, RNA ve ribozomlar bulunur. Bu
sayede çekirdek DNA’sının denetiminde
mitokondri
kendini
eşleyerek
yeni
mitokondriler oluşturur.
Alyuvarlar dışında ökaryot hücrelerin
hepsinde mitokondri bulunur. Prokaryot
hücrelerde bulunmaz.

2.Ünite Hücre

57

Glikoz, yağ asidi ve gliserol gibi yapı taşı hâlindeki moleküller mitokondride oksijenli
solunum tepkimelerinde parçalanarak hücrenin ihtiyacı olan ATP enerjisi üretilir.
Enerji ihtiyacının çok olduğu kas, sinir ve karaciğer hücrelerinde mitokondri sayısı
fazladır.
Plastidler
Bitki hücrelerinde bulunur.
Plastitler yapı ve görevlerine
göre kloroplast, kromoplast
ve lökoplast olmak üzere üç
grupta incelenir.
a. Kloroplast
Kloroplast çift zarlı bir
organeldir. Dıştaki ve içteki
zar düz yapıdadır. Dıştaki zar
kloroplastı çevreler.
Kloroplastın içinde stroma
denilen bir sıvı bulunur. Stroma
içerisinde fotosentez enzimleri,
DNA, RNA ve ribozomlar
bulunur. Bu sayede çekirdek
DNA’sının
denetiminde
kloroplast kendini eşleyerek
yeni kloroplastlar oluşturur.

Stroma

İç zar
Dış zar

Tilakoit zar

Görsel 2.17. Kloroplast

Stroma içerisinde; zarlı bir yapıda olan ve madenî paralar gibi dizilmiş yassı kesecikler
bulunur. Tilakoit adı verilen bu kesecikler bir araya gelerek grup oluşturur. Bu yapıya
granum denir. Klorofil molekülleri granumlarda bulunur.
Kloroplast fotosentez olayının gerçekleştiği organeldir. Bol miktarda klorofil pigmenti
içerdiği için yeşil renkte görünür. Yaprak, genç dal ve olgunlaşmamış meyve hücrelerinde
çok sayıda kloroplast bulunur.
b. Kromoplast
Bitkilerde yeşil dışındaki diğer renk pigmentlerini taşıyan plastit çeşididir. Örneğin
limonun sarı, domatesin kırmızı, havucun turuncu rengini kromoplastlar oluşturur.
c. Lökoplast
Renksiz plastitlerdir. Bitkilerin kök, tohum,
toprak altı gövde gibi kısımlarında bulunur.
Lökoplastların karbonhidrat, lipit, protein gibi
maddeleri depolama görevi vardır. Örneğin
patatesin toprak altı gövdesinde nişasta
depolayan lökoplastlar vardır.
Görsel 2.18. Nişasta depolayan
lökoplastlar patateste bol
miktarda bulunur.

Biyoloji 1

58

Koful

Görsel 2.19. Koful özsuyu
içerisindeki renk maddeleri
çiçeklerin renkli görünmesini
sağlar.

Kofullar;
hücre
zarından,
endoplazmik
retikulumdan ve golgi aygıtından oluşur. Kofullar;
protein ve nişastanın depolanmasında ve atıkların
hücreden uzaklaştırılmasında görev alır.
Bazı bitkilerde koful özsuyu içerisinde renk
maddeleri bulunur. Bu maddeler çiçeklerin renkli
görünmesini sağlar.
Amip, paramesyum, öglena gibi tatlı sularda
yaşayan tek hücreli canlılarda kontraktil koful adı
verilen boşaltım kofulu bulunur. Bu koful hücredeki
fazla suyun atılmasını sağlayarak hücrenin su
dengesini korur.
Hayvan hücrelerinde koful; küçük ve çok sayıda,
bitki hücrelerinde ise büyük ve az sayıdadır.

Sentrozom
Sentrozom hayvan hücrelerinde ve bazı bitki
hücrelerinde bulunan, zarsız bir organeldir. Hücre
çekirdeğine yakın yerlerde bulunur.
Sentrozom; silindire benzeyen, birbirine dik
vaziyette duran ve sentriyol adı verilen iki kısımdan
oluşur.
Sentrozom hücre bölünmesinde görev alır.
Olgun alyuvar ve sinir hücrelerinde sentrozom
bulunmaz.

Görsel 2.20. Sentrozom

Kısaca yapı ve görevleri açıklanan bu organeller genel olarak hücrenin solunum, beslenme,
üreme, sindirim, boşaltım, bölünme gibi birçok yaşamsal faaliyetini gerçekleştirir. Organeller
bu yaşamsal faaliyetleri birbirileriyle iş birliği ve uyum içinde çalışarak yaparlar. Örneğin
ribozom organelinde sentezlenen proteinler endoplazmik retikulum ile hücre içinde taşınarak
golgi aygıtına iletilir. Golgide kesecikler hâline getirilerek paketlenen proteinler hücre içine
ya hücre dışına gönderilerek kullanılır. Bu organellerden herhangi birinde bir problem ortaya
çıktığında bundan diğer organellerde etkilenir. Örneğin endoplazmik retikulumdaki bir problem
ribozomda sentezlenen proteinlerin golgi aygıtına taşınmasını engeller. Bu durum da hücrenin
salgı yapma görevini yerine getirmesini zorlaştırır. Çünkü organeller arasındaki iş birliği
bozulur. Bu durum hücrenin sağlıklı yapısının bozulmasına ve hücre ölümüne neden olabilir.
Hücre iskeleti
Hücrede organeller dışında hücre iskeleti adı verilen sitoplazmadaki proteinlerden oluşan
yapılar vardır. Hücre iskeleti hücre bölünmesinde, endositoz ve ekzositoz olaylarında,
organellerin sitoplazma içinde yer değiştirmesinde, çekirdeğin yerinin sabitlenmesinde,
sitoplazma hareketlerinde görevlidir. Hücreyi korur, hücreye desteklik verir ve sitoplazmadaki
hareketlere yardımcı olur.

2.Ünite Hücre

59

Hücrede bulunan iskelet yapı üç grupta incelenir: Mikrofilament, Mikrotübül ve Ara filament.

Hücre zarı

Mikrofilamen

Görsel 2.21. Hücre iskeleti; ara filament, mikrotübül ve mikrofilamentten oluşur.

Mikrofilament , aktin adı verilen proteinlerden oluşan en ince yapılardır. Kas hücreleri
içinde yer alan mikrofilamentler kasların uzayıp kısalmasını sağlar. İnce bağırsak
yüzeyinde bulunan ve besinlerin emilmesini sağlayan mikrovillus adı verilen yapıların
oluşumunda mikrofilamentler görevlidir.
Mikrotübüller, çapı en büyük olan hücre iskelet sistemi elemanlarıdır. Hücrelerde katı
bir iskeletin oluşmasını sağlayarak hücrenin şekil kazanmasına yardımcı olur. Hücre içindeki
organellerin yer değiştirmesinde görevlidir. Hücrelerin hareketli üyeleri olan siller ve kamçıların
yapısında mikrotübüller bulunur. Mikrotübüller sentrozomun yapısına da katılır.
Ara filament, mikrofilamentlerden daha kalın, mikrotübüllerden ise daha ince yapılardır.
Bunlar hücre içindeki yapıların yerinin sabitlenmesinde görev alır.
2.1.2.3. Çekirdek (Nukleus)
Hücredeki kalıtsal bilginin depolandığı, tüm metabolizma faaliyetlerinin yönetildiği yer
çekirdektir. Yani protein sentezi, büyüme, gelişme ve bölünme gibi faaliyetler çekirdek tarafından
kontrol edilir. Ayrıca hücredeki kalıtsal bilginin yazılı olduğu DNA molekülü de çekirdekte
bulunur.
Amiplerle yapılan deneyler, çekirdeğin hücre hayatı için ne kadar önemli olduğunu ortaya
koymuştur.

Görsel 2.22. Çekirdeği
şekildeki gibi çıkartılan
bir amip uygun şartlarda
bekletilse bile yaşamaz.

Görsel 2.23. Şekildeki
gibi sitoplazmasının bir
kısmı kesilen amipte,
çekirdeğin bulunmadığı
sitoplazma parçası
ölürken çekirdeğin
bulunduğu sitoplazma
parçası yaşamaya
devam eder.

60

Biyoloji 1

Çekirdek dört kısımda incelenir. Bunlar,
a. Çekirdek zarı,
b. Çekirdek plazması,
c. Çekirdekçik
ç. Kromatin ve kromozom
a. Çekirdek Zarı: Çekirdeği sarar ve çift katlıdır. Çekirdek zarında por olarak
adlandırılan delikler bulunur. Porlar çekirdekle sitoplazma arasında madde geçişini sağlar.
RNA ve proteinler porlardan geçerek çekirdeğe girer.
b. Çekirdek plazması: Çekirdeğin içini dolduran sıvıdır. Nükleik asitler, mineral
maddeler, enzimler, proteinler ve çekirdekçik bu plazmada yer alır.
c. Çekirdekçik: Yapısında DNA, RNA ve proteinler bulunur. Ribozomal RNA’ların
(rRNA) sentezi burada gerçekleşir. Hücre bölünmesi sırasında çekirdekçik kaybolur.
Bölünmenin son evresinde tekrar oluşur.
ç. Kromatin ve Kromozomlar: Çekirdekte, DNA ve proteinlerin oluşturduğu yapı
kromatin olarak adlandırılır. Kromatinler uzun, ince yumak şeklinde görünür. Hücre
bölünmesi sırasında kısalıp kalınlaşan yumaklar kromozom hâlini alır.

Görsel 2.24. Kromatinler hücre bölünmesi sırasında kısalıp
kalınlaşarak kromozom hâlini alır.

Kromatin ve kromozomların esas maddesi DNA’dır. Kromozomlar, kalıtım birimi olan
DNA’yı nesilden nesile aktararak türün devamlılığını sağlar.
Canlı türlerinin kromozom yapısı ve sayısı farklıdır. Kromozom sayısının çok oluşu,
o canlının gelişmişliğini göstermez. Örneğin eğrelti otunun kromozom sayısı 500 iken
insanın kromozom sayısı 46’dır. İki canlı türünün kromozom sayısının aynı olması, o
canlıların aynı türden olduğunu da göstermez. Örneğin insan ve moli balığının kromozom
sayısı 46’dır. Bu canlıların kromozom sayıları aynı olsa da türleri farklıdır.

2.Ünite Hücre

2.1.3. Hücre Zarından Madde Geçişi
Hücre zarının görevlerinden biri de hücreye madde giriş çıkışını kontrol etmektir. Hücre
zarı seçici geçirgen özellikte olduğu için bazı maddelerin geçişine kolaylaştırırken bazı
maddelerin geçişini engeller.
Hücre zarından madde geçişlerinde; maddenin büyüklüğü, elektrik yükü, yağda veya
suda çözünebilme özelliği ve konsantrasyonu etkilidir. Buna göre;
• Glikoz, fruktoz, galaktoz, amino asit, yağ asiti, gliserol gibi küçük organik moleküller
ile su, mineral, iyonlar gibi inorganik moleküller büyük moleküllere göre hücre
zarından daha kolay geçer.
• Nötr atomlar negatif iyonlara, negatif iyonlar da pozitif iyonlara göre zardan daha
kolay geçer.
• Yağı çözen ve yağda çözünen maddelerin zardan geçiş hızı, suda çözünen
maddelerin geçiş hızından daha yüksektir. Örneğin A, D, E, K vitaminleri gibi yağda
çözünen maddeler B, C vitaminleri gibi suda çözünenlere göre hücre zarından daha
kolay geçer. Alkol, eter, benzen gibi yağı çözen maddeler de yağda çözünenlere
göre hücre zarından daha kolay geçer.
Molekül büyüklüğüne göre hücre zarından madde geçişleri tablodaki gibi gruplandırılır:
Hücre Zarından Madde Geçişleri
Küçük Moleküllerin Taşınması

Büyük Moleküllerin Taşınması

- Pasif Taşıma
- Difüzyon
- Osmoz
- Aktif Taşıma

- Endositoz
- Fagositoz
- Pinositoz
- Ekzositoz

I. Küçük Moleküllerin Zardan Geçişi
Küçük moleküllerin hücre zarından geçişi, enerji harcanıp harcanmamasına göre iki
şekilde gerçekleşir:
A. Pasif Taşıma

B. Aktif Taşıma

A. Pasif Taşıma
Pasif taşıma; moleküllerin çok yoğun olduğu ortamdan az yoğun olduğu ortama enerji
harcamadan geçmesidir. Pasif taşıma kendiliğinden ve enerji harcamadan gerçekleşen
bir olay olduğu için cansız ortamlarda da gerçekleşir. Örneğin; bir bardak suya birkaç
damla mürekkep damlatıldığında mürekkebin bir süre sonra suyun tamamına dağılması
pasif taşımaya örnektir.

Görsel 2.25. Mürekkep taneciklerinin suda dağılması pasif taşımaya örnektir.

61

62

Biyoloji 1

Pasif taşıma yolları difüzyon ve osmoz’ dur.
1. Difüzyon
Difüzyon; moleküllerin çok yoğun olduğu ortamdan az yoğun olduğu ortama yayılmasıdır.
Difüzyon olayı çok yoğun ortam ile az yoğun ortam arasında molekül yoğunluğunda denge
sağlanana kadar devam eder. Çaya karıştırılan şekerin çözünmesi difüzyona örnektir.
Difüzyon olayında enerji harcanmaz, bu yüzden canlılık şart değildir.

Su
Küp
şeker

Şeker
I

II

III

Görsel 2.26. Şekerin suda çözünmesi difüzyona örnektir.

Hücre zarındaki difüzyon basit difüzyon ve kolaylaştırılmış difüzyon olarak iki
şekilde gerçekleşir.
Basit difüzyonda moleküller zarda bulunan fosfolipit tabakasından geçiş yapar. Bu
geçiş zarın her iki tarafındaki madde yoğunluğu eşitleninceye kadar devam eder. Yağda
çözünen ve yağı çözen maddeler ile gaz molekülleri basit difüzyonla enerji harcanmadan
ve taşıyıcı proteinler kullanılmadan hücre zarından geçer.
Kolaylaştırılmış difüzyonda glikoz ve galaktoz gibi küçük moleküllerin geçişi zarın
yapısında bulunan özel proteinlerle gerçekleşir. Bu proteinlere taşıyıcı protein denir.
Taşıyıcı proteindeki şekil değişikliği ile küçük moleküller enerji harcanmadan zarın diğer
tarafına geçmiş olur.
Glikoz
Hücre dışı

Sitoplazma

Bir maddenin difüzyon hızı zardaki protein kanalının sayısına, molekülün büyüklüğüne, sıcaklığa,
difüzyon yüzeyinin genişliğine,
molekülün yapısal özelliklerine
bağlıdır.
Glikoz

Görsel 2.27. Kolaylaştırılmış difüzyon

2.Ünite Hücre

63

Diyaliz
Seçilmiş moleküllerin seçici geçirgen zardan
difüzyonuna diyaliz denir. Böbrek hastalarında,
böbrekler tarafından süzülüp atılamayan zararlı
maddeler ile suyun fazlası seçici geçirgen
bir zardan geçirilerek madde yoğunlukları
özel olarak ayarlanmış diyaliz sıvısına alınır.
Hemodiyaliz denilen bu işlem sırasında
hastadan alınan kanın içeriği diyaliz makinesi
yardımıyla düzenlenir ve hastaya geri verilir.
Görsel 2.28. Diyaliz makinesi

2. Osmoz
Osmoz su moleküllerinin çok yoğun olduğu ortamdan az yoğun olduğu ortama geçmesidir.
Bir başka deyişle osmoz suyun difüzyonudur.
Hücredeki çözünmüş madde yoğunluğuna bağlı olarak ortaya çıkan su alma isteğine
osmotik basınç denir. Çözünmüş madde miktarı arttıkça osmotik basınç artar, su miktarı
arttıkça osmotik basınç azalır. Osmotik basıncın fazla olduğu yerde emme kuvveti oluşur.
Böylece su daima osmotik basıncın yüksek olduğu yere doğru hareket eder. Buna göre Görsel
2.29 incelendiğinde osmoz gereği su moleküllerinin yarı geçirgen zardan geçerek şekerli su
olan bölmeye geçtiği gözlenir.

Görsel 2.29. Osmoz

Hücre hipertonik ortama konulduğunda su
kaybederek büzülür. Bu olaya plazmoliz denir. Günlük
hayatımızda tuzlanan derinin su kaybederek büzülmesi,
balıkların tuzlanarak kurutulması plazmolize örnektir.

Yoğunluğu hücrenin sitoplazma
yoğunluğundan fazla olan çözeltilere hipertonik çözelti denir.
Bu tür çözeltlerin osmotik basıncı
yüksektir.

64

Biyoloji 1

Plazmolize uğramış bir hücre hipotonik ortama
konulduğunda su alarak şişer. Bu olaya deplazmoliz
denir. Deplazmoliz olayından sonra hücreye su girişi
devam ederse hücre giderek şişer. Bitki hücrelerinde
bulunan duvar, hücre zarının turgor basıncı ile
parçalanmasını engeller. Hayvan hücreleri, bu
basınca dayanamaz ve parçalanır. Bu olaya hemoliz
denir.

Yoğunluğu hücrenin sitoplazma
yoğunluğundan az olan çözeltilere hipotonik çözelti denir. Hipotonik çözeltilerin osmotik basıncı
düşüktür.

Görsel 2.30. Bitki hücresinde plazmoliz ve deplazmoliz olayları ile
turgor durumu

Hücre izotonik çözeltiye konulduğunda hücrenin
hacminde değişiklik olmaz. Çünkü hücre sitoplazması
ile çözelti arasında birim zamanda yer değiştiren
su molekülü sayısı eşittir. Göz ve burun damlaları
kullanıldığında hücrelerde plazmoliz ve ya turgor
olmaz. Çünkü bu damlalar izotonik özelliktedir.

Yoğunluğu hücrenin sitoplazma
yoğunluğuna eşit olan çözeltilere
izotonik çözelti denir.

B. Aktif Taşıma
Hücre zarından geçebilecek
büyüklükteki
molekül
ve
iyonların az yoğun olduğu
ortamdan çok yoğun olduğu
ortama
enerji
harcanarak
taşınmasına aktif taşıma denir.
Örneğin sinir hücrelerinde
uyartı iletimi sırasında sodyum
(Na+) ve potasyum (K+) iyonları
aktif taşıma ile taşınır.

Görsel 2.31. Aktif taşıma.

2.Ünite Hücre

65

II. Büyük Moleküllerin Zardan Geçişi
Moleküller hücre zarından pasif taşımayla ya da aktif taşımayla geçemeyecek kadar
büyükse endositoz ve ekzositoz adı verilen mekanizmalar ile taşınır. Endositoz ve
ekzositoz olayları yoğunluk farkına bağlı olmaksızın gerçekleşir ve tek yönlü taşımadır.
Taşıma sırasında ATP harcanır.

A. Endositoz
Endositoz hücre zarından geçemeyecek kadar
büyük olan maddelerin hücre zarındaki cepler
aracılığıyla hücre içine alınmasıdır. Endositoz ile
katı maddelerin hücreye alınmasına fagositoz, sıvı
maddelerin hücreye alınmasına pinositoz denir.

Görsel 2.32. Endositoz

B. Ekzositoz
Hücre zarından geçemeyecek
kadar büyük olan moleküllerin, enerji
harcanarak kofullar yardımıyla hücre
dışına taşınmasına ekzositoz denir.
Hücrede üretilen enzim, hormon,
tükürük, süt gibi salgılar ve atık
maddeler ekzositoz ile hücre dışına
verilir.
Görsel 2.33. Ekzositoz

Hücre Zarından Madde Geçişine İlişkin Kontrollü Deney
Hücre zarından madde geçişine ilişkin kontrollü deney yapma bilimsel yöntem
basamaklarından biridir. Bilimsel yöntem; bir problemi çözmek amacıyla gerçekleştirilen
mantık, ölçme, gözlem ve deneylere dayalı, sistemli çalışmaların bütünüdür. Bütün bilimsel
çalışmalarda kullanılan standart tek bir bilimsel yöntem olmasa da ortak yönler vardır. Bu
ortak yönler esas alınarak oluşturulan bilimsel yöntem basamakları şunlardır:

• Problem belirleme: Çözümü aranacak problemin net bir şekilde ortaya konmasıdır.
• Hipotez oluşturma: Hipotez; araştırılacak probleme çözüm önerisi getiren test
edilebilir açıklamadır. Araştırma problemine dayalı bir hipotez oluşturabilmek için
gözlem yapılır ve daha önceden yapılmış çalışmalardan yararlanılır.

66

Biyoloji 1

• Hipoteze dayalı tahminlerde bulunma: Hipotezlerden tahmin adı verilen mantıklı
sonuçlar çıkarılır.

• Veri toplama: Hipotezler gözlem ve deneylerle test edilerek veri toplanır. Veri
toplama bilimsel sürecin her aşamasında yapılabilir.

• Verilerin hipotezi destekleyip desteklemediğini araştırma: Elde edilen verilerin

hipotezi destekleyip desteklemediği araştırılır. Sonuçlar hipotezi destekliyorsa
deneyler tekrarlanarak sonuçların başka araştırmacılar tarafından da doğrulanması
gerekir. Böylece hipotez gerçek hâline gelir. Sonuçlar hipotezi desteklemiyorsa
hipotez gözden geçirilerek yeni bir hipotez kurulur.

Bilimsel bir çalışma yapılırken genellikle şu sıralama takip edilir:

Gözlemlerin yapılması
ve verilerin toplanması

Problemin tespit
edilmesi

Hipotez oluşturulması

Hipoteze dayalı
tahminler yapılması

Hipotezin gözden
geçirilerek yeni bir
hipotez kurulması

Kontrollü deneylerin
tasarlanarak
uygulanması
Sonuçların
değerlendirilmesi
Sonuçlar hipotezi
destekliyor ise

Deneylerin tekrarlanması,
sonuçların başka
araştırmacılar tarafından
doğrulanması

Hipotezin gerçek
hâline gelmesi

Sonuçlar hipotezi
desteklemiyor ise

2.Ünite Hücre

67

Kontrollü deneylerde kontrol grubu ve deney grubu olmak üzere iki grup vardır. Deney
grubunda etkisi araştırılan faktör değiştirilirken, diğer faktörler hem kontrol grubunda hem
deney grubunda aynı değerde tutulur. Deney sonucunda iki gruptan elde edilen veriler
karşılaştırılır. Etkisi araştırılan değişkene bağımsız değişken, bağımsız değişkene bağlı
olarak değişen değişkene bağımlı değişken denir. Örneğin ışık renginin fotosentez hızına
etkisi araştırılırken ışık rengi değiştirilirken diğer tüm şartlar sabit tutulur. Burada kullanılan
ışık rengi bağımsız değişkendir. Kullanılan ışık rengine göre fotosentez hızında meydana
gelen değişim ise bağımlı değişkendir.
Bilimsel yöntem basamaklarının nasıl uygulandığı aşağıda verilen örnek çalışmada
gösterilmiştir.
BİLİMSEL ÇALIŞMA ÖRNEĞİ
Gözlem Yapma-Veri Toplama
1. Bitkilerin yaprakları normalden daha hızlı dökülüyor.
2. Bitkilerin yaprak uçlarında sararma var.
3. Bitkilerin yaprak yüzeyinde küf benzeri yapılar var.
4. Bitkilerin kökleri toprak yüzeyine çıkıyor.
5. Bitkilerin bulunduğu yerde yeterli ışık yok.
6. Bitkilerin bulunduğu toprak sert ve kuru.
Problem
Saksılardaki bitkilerin yapraklarının normalden daha hızlı dökülmesinin nedeni nedir?
Hipotezler
1. Bitkilerin toprağında yeterli miktarda su olmadığı için yaprakları dökülüyor.
2. Bitkiler yeterli miktarda ışık alamadığı için yaprakları dökülüyor.
3. Bitkilerin yetiştiği toprakta yeterli besin maddesi bulunmadığı için yaprakları dökülüyor.
4. Bitkilerin yetiştiği toprakta zararlı mikroorganizmalar bulunduğu için yaprakları dökülüyor.
Tahminler
1.Eğer bitkiler, toprakta yeterli miktarda su olmadığı için yaprak döküyorsa verilen su miktarı
artırıldığında yaprak dökümü azalacaktır.
2.Eğer bitkiler, yeterli miktarda ışık alamadığı için yaprak döküyorsa daha aydınlık ortama alındığında
yaprak dökümü azalacaktır.
3.Eğer bitkiler, yetiştiği toprak mineral bakımından verimsizleştiği için yaprak döküyorsa gübre
verildiğinde yaprak dökümü azalacaktır.
4.Eğer bitkiler, toprakta zararlı mikroorganizmalar bulunduğu için yaprak döküyorsa parazitler
uzaklaştırıldığında yaprak dökümü azalacaktır.
Kontrollü Deneyler
Bitkiler gruplara ayrılır:
1. I. gruptaki bitkilere verilen günlük su miktarı iki katına çıkarılır.
2. II. gruptaki bitkiler daha aydınlık ortama alınır.
3. III. gruptaki bitkilerin yetiştiği saksıya gübre ile zenginleştirilmiş yeni toprak ilave edilir.
4. IV. gruptaki bitkilerin yaprağına uygun dozda parazit ilacı sıkılır.
Bulguların Değerlendirilmesi ve Sonuç Çıkarma
1. I. gruptaki bitkilerin yapraklarında sararma ve dökülmeler hızlanmıştır.
2. II. gruptaki bitkilerde herhangi bir değişiklik olmamıştır.
3. III. gruptaki bitkilerde yaprak dökümü azalmıştır ve yeni çıkan yapraklar daha canlıdır.
4. IV. gruptaki bitkilerin yaprağındaki küf benzeri yapılar kaybolmuş ancak bitkide herhangi bir
değişiklik olmamıştır.
Sonuç
Bitkilerin yaprak dökmesinin sebebi, yetiştiği toprağın besin bakımından fakirleşmesidir.

Biyoloji 1

68

Biyoloji Laboratuvarında Kullanılan Temel Araç Gereçler
Bir bilim dalı veya çalışma alanı bünyesinde, çeşitli alet ve cihazlar kullanılarak
deneylerin, testlerin, analiz ve gözlemlerin yapıldığı mekânlara laboratuvar denir. Biyoloji
laboratuvarı ise biyoloji ile ilgili deney, analiz ve gözlem gibi çalışmaların yapıldığı ve bu
çalışmalarla ilgili araç gereçlerin bulunduğu alanlardır. Biyoloji laboratuvarında kullanılan
temel araç gereçler; agar (besi yeri), cam malzemeler, kurutulmuş bağırsak, çeşitli
kimyasallar, hücre modeli, böbrek kesiti modeli, çiçek kesiti modeli, mikroskop, lam ve
lamel, çukur lam, DNA modeli, insan anatomisini gösteren model, göz modeli, kalp modeli,
bitkilerin kök, gövde, yaprak kesitlerini gösteren modeller, kuluçka makinesi, akvaryum,
büyüteç gibi malzemelerdir. Bu malzemelerin bazıları Görsel 2.34’te gösterilmiştir.

DNA modeli

Mikroskop

Böbrek modeli

Göz modeli

Kimyasal malzemeler

Kalp modeli

Cam malzemeler

Çiçek modeli

Bitki hücresi modeli

Petri kabı ve Agar

İnsan anatomisi modeli

Görsel 2.34. Biyoloji laboratuvarında kullanılan temel araç gereçler

2.Ünite Hücre

69

Laboratuvarda yapılan deneylerde ve çalışmalarda çeşitli tehlikeler oluşabilir. Bu
yüzden laboratuvarda çalışırken güvenlik önlemlerinin alınması ve bu önlemlere mutlaka
uyulması gerekir. Laboratuvar güvenlik kurallarına uyulduğunda kişi hem kendi güvenliğini
hem de çalıştığı yerdeki diğer kişilerin güvenliğini sağlamış olur.
Hücre Zarından Madde Geçişine Sıcaklığın Etkisi ile İlgili Yapılan Kontrollü Deney
Çalışması
Sıcaklığın hücre zarından madde geçişine etkisini gösteren kontrollü deney düzeneği
şekildeki gibi hazırlanır. Bu deney düzeneğinde kontrol grubunda ve deney grubunda
bağırsağın içerisindeki nişasta çözeltisinin yoğunluğu, cam şişedeki suyun saf su olması,
suya damlatılan iyot çözeltisinin miktarı gibi değişkenler aynı değerlerde tutulurken etkisi
araştırılan sıcaklık değişkeni farklı değerlerde tutulur. Böylece hangi sıcaklık değerinde
hücre zarından madde geçişinin daha hızlı olduğu tespit edilmeye çalışılır.

10 damla
iyot çözeltisi
damlatıldı

Bağırsak
%10 Nişasta
çözeltisi

Beher

Saf su

15 0C
Kontrol Grubu

10 damla
iyot çözeltisi
damlatıldı

Bağırsak
%10 Nişasta
çözeltisi

Beher

Saf su

25 0C
Deney Grubu

Deney düzeneğinde bağırsağın içinde nişasta çözeltisi vardır. Nişasta molekülleri
büyük olduğu için hücre zarından geçemezken suya damlatılan iyot zardan geçerek
bağırsağın içine girer. Burada bulunan nişasta molekülleri ile etkileşime girerek mavi mor
renk oluşmasını sağlar. Bu çalışmada deney grubundaki bağırsağın içinde mavi mor renk
oluşumunun daha hızlı gerçekleştiği gözlenir. Bunun nedeni 25 °C’de iyot moleküllerinin
kinetik enerjisinin artmasıdır. Kinetik enerjisi artan iyot molekülleri daha hızlı hareket ettiği
için hücre zarından daha hızlı geçer. Böylece bağırsağın içinde renk değişimi daha hızlı
olur. Sonuç olarak sıcaklığın artması hücre zarından madde geçiş hızının artmasını sağlar.

Biyoloji 1

70

ÖZET
BÖLÜM 1: HÜCRE
Canlılığın Temel Birimi Hücre
Tüm canlılar hücreden ya da hücrelerden oluşur. Hücre, yaşama, üreme, solunum gibi
canlılık olaylarının tamamını gerçekleştiren temel birimdir. Bu yüzden hücre, canlıların en
küçük yapı ve işlev birimidir.
Leeuwenhoek, 17. yüzyılda ışık mikroskobunu geliştirdi. Robert Hooke, 1665 yılında
incelediği ölü mantar dokusunda içi boş odacıklar gördü. Bu boş odacıklara hücre adını
verdi. 1838 yılında Alman bilim insanı Mathias Schleiden, bitkilerin hücrelerden oluştuğunu
tespit etti. 1839 yılında Alman Thedor Schwann, hayvanların da hücrelerden oluştuğunu
belirledi. Schwann’ın hücre teorisini katkısı organizmalar bir ya da daha fazla hücreden
oluşur şeklinde oldu. 1855 yılında Rudolph Wirchow, Bütün hücrelerin daha önce var olan
başka bir hücreden meydana geldiğini belirledi.
Hücrenin Yapısı
Hücreler genetik materyallerinin zarla çevrili olup olmamasına göre Prokaryot hücre
(Çekirdeksiz Hücre) ve Ökaryot hücre (Çekirdekli Hücre) olarak iki gruba ayrılır.
Prokaryot Hücre
Prokaryot hücrelerin zarla çevrili çekirdeği ve zarlı organelleri yoktur. Kalıtım
materyali olan DNA sitoplazma içerisinde dağınık halde bulunur. Sadece zarsız organel
olan ribozomları vardır. Protein sentezi ribozomda gerçekleşir. Bu canlılardaki bütün
metabolizma olayları, sitoplazma ve hücre zarındaki yapılarda gerçekleşir. Bakteriler,
arkebakteriler ve mavi - yeşil algler prokaryot canlılardır.
Ökaryot Hücre
Ökaryot hücrelerde zarla çevrili çekirdek ve organeller bulunur. Kalıtım materyali de
çekirdek içerisinde yer alır. Mantarlar, bitkiler, hayvanlar ve protistalar ökaryot canlılardır.
Ökaryot hücreye sahip canlılar bir veya çok hücrelidir. Ökaryot hücreler, hücre zarı,
sitoplazma ve çekirdekten oluşur.
1. Hücre Zarı
Hücre zarı; canlı ve esnektir. Hücreye şekil verir. Hücreler arası iletişimi sağlar. Madde
alış verişini düzenler. Yapısında protein, lipit ve karbonhidrat bulunur. Hücre zarının yapısı
“akıcı mozaik zar modeli” ile açıklanır. Bu modele göre; hücre zarında çift katlı lipit
tabakası, aralarında proteinler ve karbonhidratlar bulunur. Sil, kamçı ve mikrovillüsler
zardan oluşan yapılardır. Bazı mantar, bakteri, protista ve bitkilerde zarın dış tarafında
hücre duvarı vardır. Duvar hücreye dayanıklılık verir.
2. Sitoplazma
Ökaryot hücrede çekirdekle zar arasındaki kısım sitoplazmayı oluşturur. Prokaryot
hücrelerde hücre zarının içerisinde kalan kısmın tamamı sitoplazmayı oluşturur.
Sitoplazmada; hücre iskeleti, sitoplazma sıvısı ve organeller vardır. Sitoplazmanın %70 %90’ı sudur. İçerisinde suyla birlikte mineraller, tuzlar, proteinler, karbonhidratlar, yağlar,
enzimler, hormonlar, vitaminler ve nükleotitler bulunur. Ökaryot hücrelerde, lizozom,
endoplazmik retikulum, golgi aygıtı, ribozom, mitokondri, plastitler ve koful organelleri
bulunur.

2.Ünite Hücre

Lizozom
Alyuvar dışında hayvan hücrelerinin tümünde bulunur. Tek katlı zar yapısındadır. Bu
organel hücre içi sindirimde görevlidir. İçinde sindirim enzimleri bulunur. Lizozomun zarı
tahrip olup içerisindeki enzimler sitoplazmaya karışırsa hücredeki diğer yapıları sindirir ve
parçalar. Bu olaya otoliz denir. Otoliz hücrenin ölümüne sebep olur.
Endoplazmik Retikulum
Hücre zarı ile çekirdek zarı arasında uzanan tek zarlı kanalcıklar sistemidir. Üzerinde
ribozom bulundurup bulundurmamasına göre; granüllü endoplazmik retikulum ve
granülsüz endoplazmik retikulum olarak ikiye ayrılır. Endoplazmik retikulum; protein, yağ
ve enzim gibi bazı maddelerin sentezlenmesinden ve bazı maddelerin depolanmasından
sorumludur. Hücre içinde madde taşınmasını gerçekleştirir. Hücreye desteklik sağlar.
Granülsüz E.R ’den golgi oluşturulur. Endoplazmik retikulum ribozomlarda sentezlenen
proteinleri hücrenin gerekli yerlerine taşır.
Golgi Aygıtı
Golgi aygıtı yassı keseciklerin üst üste dizilmesiyle oluşur. Tek katlı zarla çevrilidir.
Golgi aygıtında lipit, protein ve karbonhidratlardan çeşitli salgılar, glikolipitler ve
glikoproteinler oluşturulur. Golgi aygıtından sentezlenen veya işlenen salgılar kesecikler
hâlinde sitoplazmaya verilir.
Ribozom
Ribozomlar zarsız yapıda olup diğer organellere göre daha küçüktür. Ayrıca biri
büyük diğeri küçük olmak üzere iki alt birimden oluşur. Sitoplazmada, mitokondri ve
kloroplast içinde, endoplazmik retikulum ve çekirdek zarının üzerinde bulunur. Ökaryot ve
prokaryot tüm hücrelerde ortak olarak bulunan bu organelin temel görevi protein sentezini
gerçekleştirmektir.
Mitokondri
Oksijenli solunumla ATP üretilen organeldir. Mitokondri çift zarlıdır. Dışta düz, içte
ise kıvrımlı bir zar bulunur. Kıvrımlı iç zar krista olarak adlandırılır. Kristadaki kıvrımlar
mitokondrinin yüzeyini genişletir. Böylece daha fazla ATP üretilir. Kristaların arasını matriks
adı verilen sıvı doldurur. Matriksin içerisinde solunum enzimleri, DNA, RNA ve ribozomlar
bulunur. Bu sayede çekirdek DNA’sının denetiminde mitokondri kendini eşleyerek yeni
mitokondriler oluşturur.
Plastidler
Bitki hücrelerinde bulunur. Plastitler yapı ve görevlerine göre kloroplast, kromoplast ve
lökoplast olmak üzere üç grupta incelenir.
Kloroplast
Fotosentez olayının gerçekleştiği organeldir. Kloroplast çift zarlıdır. Dıştaki ve içteki
zar düz yapıdadır. Dıştaki zar kloroplastı çevreler. Kloroplastın içinde stroma denilen bir
sıvı bulunur. Stroma içerisinde fotosentez enzimleri, DNA, RNA ve ribozomlar bulunur. Bu
sayede çekirdek DNA’sının denetiminde kloroplast kendini eşleyerek yeni kloroplastlar
oluşturur.

71

72

Biyoloji 1

Kromoplast
Bitkilerde yeşil dışındaki diğer renk pigmentlerini taşıyan plastit çeşididir. Örneğin
limonun sarı, domatesin kırmızı, havucun turuncu rengini kromoplastlar oluşturur.
Lökoplast
Renksiz plastitlerdir. Bitkilerin kök, tohum, toprak altı gövde gibi kısımlarında bulunur.
Lökoplastların karbonhidrat, lipit, protein gibi maddeleri depolama görevi vardır.
Koful
Kofullar, hücre zarından, endoplazmik retikulumdan ve golgi aygıtından oluşur. Kofullar;
protein ve nişastanın depolanmasında ve atıkların hücreden uzaklaştırılmasında görev
alır. Amip, paramesyum, öglena gibi tatlı sularda yaşayan tek hücreli canlılarda kontraktil
koful adı verilen boşaltım kofulu bulunur. Bu koful hücredeki fazla suyun atılmasını
sağlayarak hücrenin su dengesini korur.
Sentrozom
Sentrozom hayvan hücrelerinde ve bazı bitki hücrelerinde bulunan, zarsız bir organeldir.
Hücre bölünmesinde görev alır.
Hücre iskeleti
Hücrede organeller dışında sitoplazmik uzantılar da bulunur. Hücre iskeleti olarak
tanımlanan sitoplazmik uzantılar hücreyi korur, hücreye desteklik verir ve sitoplazmadaki
hareketlere yardımcı olur. Hücrede bulunan iskelet yapı; mikrofilament, mikrotübül ve ara
filament olmak üzere üç grupta incelenir.
3. Çekirdek
Hücredeki kalıtsal bilginin depolandığı, tüm metabolizma faaliyetlerinin yönetildiği
yer çekirdektir. Çekirdek; çekirdek zarı, çekirdek plazması, çekirdekçik, kromatin ve
kromozomlardan oluşur.
Hücre Zarından Madde Geçişi
Hücre zarından madde geçişlerinde maddenin büyüklüğü, elektrik yükü, yağda veya
suda çözünebilme özelliği ve konsantrasyonu maddenin taşınma şeklini belirler.
I. Küçük Moleküllerin Zardan Geçişi
A. Pasif Taşıma
Maddelerin yoğunluk farkından dolayı kolaylıkla, enerji harcamadan zardan geçmesidir.
Pasif taşıma cansız ortamlarda da gerçekleşir. Pasif taşıma yolları difüzyon, kolaylaştırılmış
difüzyon ve osmoz’ dur.
Difüzyon
Moleküllerin çok yoğun olduğu ortamdan az yoğun olduğu ortama doğru yayılmasıdır.
Kolaylaştırılmış difüzyon
Glikoz, galaktoz gibi küçük moleküllerin hücre zarından geçişleri zarın yapısında
bulunan özel proteinlerle gerçekleşir. Bu proteinlere taşıyıcı protein denir. Enerji
harcanmadan gerçekleşen bu pasif taşıma çeşidine kolaylaştırılmış difüzyon denir.

2.Ünite Hücre

Diyaliz
Seçilmiş moleküllerin seçici geçirgen zardan difüzyonuna diyaliz denir. Böbrek
hastalarında, böbrekler tarafından süzülüp atılamayan zararlı maddeler ile suyun fazlası
seçici geçirgen bir zardan geçirilerek madde yoğunlukları özel olarak ayarlanmış diyaliz
sıvısına alınır. Hemodiyaliz denilen bu işlem sırasında hastadan alınan kanın içeriği
diyaliz makinesi yardımıyla düzenlenir ve hastaya geri verilir.
Osmoz
Osmoz suyun difüzyonudur. Yani su moleküllerinin çok yoğun olduğu ortamdan az
yoğun olduğu ortama geçişidir.
Bir hücre kendisinden daha yoğun (hipertonik) bir ortama konulursa hücre su
kaybederek büzülür. Bu olaya plazmoliz denir. Bir hücre kendisinden daha az yoğun bir
ortama (hipotonik ortam) konursa su alarak şişer. Bu olaya deplazmoliz denir. Deplazmoliz
devam ederse hücre giderek şişer ve turgor durumuna geçer. Hücreye giren fazla su,
hücre zarına basınç uygular. Bu basınca turgor basıncı denir. Hayvan hücrelerinde
hücre zarı fazla suyun neden olduğu basınca dayanamaz ve patlar. Bu olaya hemoliz
denir. Çözelti içindeki çözünen madde derişimi, sitoplazmadaki madde derişimi ile aynı
ise buna izotonik çözelti denir. Bir hücre denge ortamına (izotonik ortama) konursa hiçbir
değişikliğe uğramaz. Bu durumda ozmotik basınç turgor basıncına eşittir.
B. Aktif Taşıma
Aktif taşımada taşınan madde az yoğun olduğu ortamdan çok yoğun olduğu ortama
doğru taşınır. Bu taşıma için enerji gereklidir.
II. Büyük Moleküllerin Zardan Geçişi
Büyük moleküllerin hücre içine veya dışına enerji harcanarak taşınması endositoz
veya ekzositoz ile gerçekleşir.
A. Endositoz
Büyük moleküllü katı ve sıvı maddelerin hücre içerisine alınmasıdır. Bu olayda ATP
harcanır. Hücre zarı koful oluşturarak maddeyi hücre içerisine alır. Katı maddelerin
hücreye alınması fagositoz, sıvı maddelerin hücreye alınmasına pinositozdur.
B. Ekzositoz
Oluşan atıklar ve sitoplazmada sentezlenen bazı salgılar ekzositoz yoluyla hücre
dışına atılır.

73

74

Biyoloji 1

ÜNİTE SONU DEĞERLENDİRME SORULARI
1.Bir bitki hücresi hipertonik çözelti içinde bekletilirse aşağıdakilerden hangisi
görülmez?
A) Su kaybetmesi 		
B) Sitoplazmasının büzülmesi
C) Çekirdeğinin büyümesi
D) Hücre zarının hücre duvarından ayrılması
2.Hücre zarından geçemeyen büyük moleküllerin koful oluşturularak hücre içine
alınmasına ne denir?
A) Difüzyon 		
B) Endositoz
C) Pasif taşıma
D) Kolaylaştırılmış difüzyon
3. Aşağıdakilerden hangisi zarla çevrili olmayan bir organeldir?
A) Mitokondri
B) Plastitler
C) Ribozom 		
D) Lizozom
4. Belirli sayıda nükleotit içeren ve en az bir protein ya da RNA’nın sentezinden
sorumlu DNA parçasına ne ad verilir?
A) Gen 		
B) Kromozom
C) Sentrozom
D) Çekirdek
5.Gelişmiş organizasyonlu tipik bir bitki hücresinde aşağıdaki organellerden
hangisi bulunmaz?
A) Sentrozom
B) Ribozom
C) Kromoplast
D) Mitokondri
6.Aşağıdaki organellerden hangileri yapısal olarak benzemelerine rağmen
fonksiyonel olarak farklılık göstermektedir?
A) Ribozom – Mitokondri
B) Kloroplast - Ribozom
C) Golgi aygıtı – Lizozom
D) Kloroplast – Mitokondri
7.Aşağıdaki yapılardan hangisinde fotosentez olayı gerçekleşir?
A) Kloroplast		
B) Hücre zarı
C) Hücre çeperi
D) Mitokondri
8. Tek hücrelilerde bulunan bazı organellerin işlevleri, insanlarda bulunan bazı
organların işlevlerine benzer.
Aşağıdakilerin hangisinde verilen organel ile organ arasında işlev yönünden bir
benzerlik yoktur?
A) Sindirim kofulu – Mide		
B) Mitokondri - Karaciğer
C) Boşaltım kofulu – Böbrekler
D) Kamçı - Bacaklar
9.Aşağıdakilerden hangisi golgi ve endoplazmik retikulumun ortak özelliğidir?
A) Glikoz sentezleme
B) Ribozom organeli taşıma
C) Kalsiyum depolama
D) Zarlı yapıya sahip olma
10. Bir hayvan hücresi kendisinden daha az yoğun bir ortamda bekletilirse
aşağıdaki olaylardan hangisi gerçekleşir?
A) Turgor		
B) Plazmoliz
C) Hemoliz		
D) Fagositoz

2.Ünite Hücre

CEVAP ANAHTARI

I.Ünite

II.Ünite

1

2

3

4

1

2

3

4

C

B

C

D

C

B

C

A

5

6

7

8

5

6

7

8

A

B

C

C

A

D

A

B

9

10

11

12

9

10

A

B

C

B

D

C

13

14

15

16

A

B

A

D

17

18

19

20

C

C

D

A

75

Biyoloji 1

76

SÖZLÜK

adaptasyon

:

adenozin trifosfat (ATP):

A

Bir türün birkaç nesil boyunca geçirdiği fizyolojik, biyokimyasal ya da anatomik
değişiklikler sonucu belli bir çevreye uyum sağlama becerisidir. Bu beceri onun
hayatta kalmasını ve üremesini kolaylaştırır.
Hücrenin temel enerji molekülüdür. Adenin bazı, riboz şekeri ve üç tane fosfat
molekülünden oluşur.
Bir maddenin hücre zarından hücre içine veya dışına enerji harcanarak taşınması.
Kimyasal reaksiyonların başlaması için gerekli olan enerji.
Gerçek anlamda kök, gövde ve yaprağı bulunmayan, fotosentez yapabilen, klorofil
içeren, büyüklükleri 1 mikrometreden 100 metreye kadar değişebilen basit yapılı
canlılar.
Sitoplazmasındaki hemoglobin aracılığı ile akciğerlerle dokular arasında oksijen
taşımakla görevli, disk şeklinde, memelilerde çekirdeğinin bulunmaması nedeniyle
iki yüzü çukur olan kan hücresi.
Ön beynin bazı kısımlarındaki nöronların zayıflaması ile ortaya çıkan, yaşlı
insanlarda sık görülen, hafıza kaybı ile tanınan sinirsel bir hastalık.
Hücrenin yapıtaşlarını, makromolekülleri ve polimerleri sentezlemesi. Biyosentez
tepkimelerinin tümü.
Hücre, doku ve organların yapı, kimyasal bileşim ve işlevsel özelliklerinin mikroskobik
yöntemlerle incelenmesini konu alan bilim dalı.
Seçici toksik özelliğe sahip olan, hastalık yapan mikroorganizmaları öldüren veya
büyümesini durduran antimikrobiyal madde.
Vücuda giren antijenlere karşı oluşan bağışıklık proteini.
Bileşik enzimlerin protein kısmı.

aktif taşıma
aktivasyon enerjisi
alg

:
:
:

alyuvar

:

alzheimer

:

anabolizma

:

anatomi

:

antibiyotik

:

antikor
apoenzim

:
:

bilim

:

biyolog
biyoloji

:
:

boşaltım

:

çözücü

:

Katı, sıvı veya gaz haldeki bir maddeyi kendi kimyasal yapısında değişme olmaksızın
çözen diğer bir katı, sıvı ya da gaz madde.

dehidrasyon tepkimesi:

Küçük moleküllerin birleşerek büyük molekülleri oluştururken su açığa çıkardığı
tepkimeler.
Eter, kloroform gibi çözücüler ile sıcaklık, pH, tuz derişimi gibi koşulların proteinin
yapısını bozarak biyolojik etkinliğini kaybetmesine neden olması durumu.
DNA’da bulunan 5C’lu şeker.
Su kaybına uğramış hücrenin tekrar su alarak eski durumuna dönmesi.
Moleküllerin ya da iyonların yüksek konsantrasyonlu bir alandan düşük
konsantrasyonlu alana geçişleri.
İki monosakkarit biriminin birleşmesi ile oluşmuş bir karbonhidrat çeşidi.
Kanda şeker düzeyinin normal değerlerin üzerine çıkması sonucu çok su içme, çok
yemek yeme, çok idrar yapma ve idrarda şeker bulunması ile beliren hastalık.
Seçilmiş moleküllerin seçici geçirgen zardan difüzyonu işlemi.
Aynı görevi yapmak üzere bir araya gelerek organları meydana getiren benzer ya da
tek tip hücrelerin oluşturdukları yapı.

denatürasyon

:

deoksiriboz
deplazmoliz
difüzyon

:
:
:

disakkarit
diyabet

:
:

diyaliz
doku

:
:

B

Evrenin veya olayların bir bölümünü konu olarak seçen, deneye dayanan yöntemler
ve gerçeklikten yararlanarak sonuç çıkarmaya çalışan düzenli bilgi, ilim.
Biyoloji ile uğraşan kimse, biyoloji uzmanı.
Canlıların yapı ve işlevlerini, canlı ve cansız çevreyle ilişkilerini, dağılımlarını ve
çeşitliliklerini inceleyen, temel olarak da canlılık olgusunu açıklamaya çalışan bilim
dalı.
Sindirimden sonra bağırsaklarda kalan posanın, idrar torbasındaki idrarın ve ter,
tükürük, vb. salgıların vücuttan dışarı atılması.

Ç
D

Ekler

SÖZLÜK

element
embriyo
endositoz
enfeksiyon
esterleşme

E

Ökaryot hücrelerde salgı vb. moleküllerin hücreden çıkarılması.
Canlı yapıların, özellikle hücrelerin incelenmesinde kullanılan, ısıtılan bir metal
parçasından çıkan ve vakum içinde yönlendirilen elektronların bir elektromanyetik
alandan geçerek incelenen yapının çok fazla büyütülmüş olarak görülmesini
sağlayan araç.
: Kimyasal yöntemlerle ayrıştırılamayan veya bileşim yoluyla elde edilemeyen madde.
: Yumurtadan meydana gelen, yumurta zarı, yumurta kabuğu ile korunan ya da
vücudun içinde bulunan ve gelişmenin erken evrelerinde olan genç organizma.
: Ökaryot hücrelerde gerçekleşen, hücre zarının içeri çökmesi ile bir kesecik
oluşturularak hücre dışındaki maddenin hücre içine alınması.
: 1. Bakteri, virüs, mantar ya da protozoonların bir organizmaya girmesi. 2. Enfeksiyon
yapan organizmaların bir hücre ya da canlıda meydana getirdiği durum.
: Nötral yağların sentezi sırasında yağ asitlerinin her birinin ester bağıyla gliserole
bağlanması.

ekzositoz
:
elektron mikroskobu :

fagositoz
fermantasyon

:
:

fotosentez

:

gen
glikojen

:
:

glikoz
granum

:
:

hemoglobin

:

hemoliz
hemodiyaliz

:
:

heterotrof

:

hidroliz

:

hipotez
holoenzim
homeostazi

:
:
:

hormon

:

inorganik

:

F

Büyük parçacıkların yalancı ayaklar yardımıyla hücre içerisine alınması.
Bakteri ve mayalarda görülen anaerobik şartlar (oksijensiz ortam) altında şeker
moleküllerinin parçalanarak enerji açığa çıkması reaksiyonu. Mayalanma.
Yeşil bitkilerde olduğu gibi klorofil içeren hücrelerde karbon dioksit ve su gibi hidrojen
kaynağından karbonhidratların sentezi.

G

Kromozom üzerinde belirli bir yer işgal eden kalıtımın temel birimi.
Glikoz monomerlerinden oluşan dallı polisakkarit zinciri. Omurgalılarda kasta ve
karaciğerde depolananır.
Canlılarda bulunan altı karbonlu bir şeker; monosakkarit.
Kloroplasttaki tilâkoit zarların üst üste dizilerek oluşturduğu yığın.

H

Omurgalı hayvanların alyuvarlarında bulunan, bileşiminde demir olan, oksijen ve
karbondioksit taşıyan kırmızı solunum pigmenti.
Alyuvarların, içerisindeki hemoglobinin dışarı çıkacak tarzda parçalanması.
Böbrek hastalarında, böbrekler tarafından süzülemeyen kanın diyaliz makinesi ile
süzülerek, içeriğinin düzenlenmesi ve hastaya geri verilmesi işlemi.
Kendi besinini üretemediği için, gerekli organik maddeleri dışarıdan almak zorunda
olan organizma.
Su ile parçalanma; bir molekülün kovalent bağlarının su ile parçalanarak ayrılan
kısımların birine H+ ve diğerine OH- grubunun eklenmesi.
Doğruluğu istatistiksel sınama, kanıtlanma, gözlemlerle vb. ile ortaya çıkarılan sav.
Bileşik enzim.
Çevre şartlarının değişkenliğine rağmen canlının iç dengesinin sürekli olarak sabit
tutulması.
Canlılarda sentezlendikten sonra etki göstereceği yerlere taşınabilen ve çok düşük
miktarlarda büyümeyi, farklılaşmayı ve çeşitli fizyolojik olayları olumlu ya da olumsuz
yönde etkileyebilen organik bileşik.

İ

Canlılardan elde edilmeyen, yapısında karbon içermeyen, karbondioksit, su, tuz gibi
mineral maddeler.

77

Biyoloji 1

78

SÖZLÜK
izotonik Ortam

:

Yoğunluğu hücrenin sitoplazma yoğunluğuna eşit olan çözelti. İzotonik çözelti içinde
hücreler normal durumlarını korur.

kalıtım
karbonhidrat
katabolizma
katalizör
koenzim
kofaktör
kohezyon
kolestrol

:
:
:
:
:
:
:
:

krista

:

kromozom

:

Biyolojik özelliklerin, genlerin, bir dölden diğerine aktarılması.
Karbon, hidrojen ve oksijen atomlarından oluşan organik bileşiklerin genel adı.
Kompleks moleküllerin daha küçük moleküllere parçalanması.
Kimyasal tepkimeyi hızlandıran fakat kendisi değişmeden kalan madde.
Bileşik enzimlerin vitamin gibi organik bir moleküllerden oluşan yardımcı kısmı.
Bileşik enzimlerin mineral gibi inorganik bir moleküllerden oluşan yardımcı kısmı.
Aynı cins moleküllerin arasındaki çekim kuvveti.
Hayvansal yağ ve dokularda, yumurta sarısında bol miktarda bulunan, vücuda
hayvansal besinlerle giren, karaciğer ve böbrek üstü bezinde de sentezlenen, yağ
asitlerinin emilimini kolaylaştıran, deri yüzeyinde D vitamini, karaciğerde safra,
böbrek üstü bezi ve eşey bezlerinde çeşitli steroit hormonların sentezinde öncül
maddeyi oluşturan steroit yapıdaki lipit.
Mitokondri iç zarının sitoplazmaya doğru yaptığı kıvrımlar. Krista, iç zarın yüzey
alanını genişletir.
Ökaryotlarda DNA’nın proteinlere sarılmasıyla yoğunlaşarak paketlenen,
mikroskobik olarak gözlenebilen, sayısı canlı türüne bağlı olarak değişen, genetik
bilgiyi taşıyan yapı.

laktoz
lipit

:
:

Sütte bulunan disakkarit çeşidi.
Enerji depolama, hücre zarının yapısına katılma, sinyal molekülü olma gibi temel
biyolojik işlevlere sahip olan geniş molekül grubu.

maltoz
matriks
metabolizma

:
:
:

Nişastanın hidrolizi sonucu oluşan, iki glikozdan oluşmuş bir disakkarit.
Mitokondrinin içini dolduran sıvı.
Canlı organizmada ya da canlı hücrede meydana gelen yapıcı ve yıkıcı nitelikteki
kimyasal olayların tümü; anabolizma ve katabolizma olaylarının toplamı.

mikroorganizma

:

mikroskop

:

mineral

:

monosakkarit

:

Tek veya çok hücreli olabilen, çıplak gözle görülemeyen, bakteri, mantar, arke,
protist veya virüs gibi mikroskobik organizmalar.
Bir mercek düzeneği yardımıyla küçük nesneleri büyütüp daha belirgin duruma
getirmeye veya çıplak gözle görülmeyenleri göstermeye yarayan alet.
Normal sıcaklıkta doğada katı durumda birtakım maddelerle karışık veya birleşik
olarak bulunan veya kimyasal yollarla elde edilen inorganik madde.
Genel formülü (CH2O)n olan en basit karbohidrat.

nişasta
nükleik asit

:
:

nükleotit

:

obezite

:

organel

:

K

L

M

N

Bitkilerde depo maddesi olarak meydana getirilen polisakkarit.
Tüm hücrelerde genetik bilginin kodlanması, gelecek nesillere iletilmesi ve ifade
edilmesinde rol alan, nükleotitlerin polimerleşmesi ile oluşan RNA veya DNA
molekülleri.
Nükleik asitlerin yapı birimi. Bir tane azotlu organik baz, bir tane beş karbonlu şeker
ve bir tane fosfattan oluşur.

O

Bedenin yağ kütlesinin yağsız kütleye oranının aşırı artması sonucu vücut kitle
indeksinin normal düzeyin üstüne çıkması durumu.
Ökaryot hücrelerde özgül bir işlevi yerine getirmek için özelleşmiş, genellikle kendi
zarı ile çevrili, çekirdek, kloroplast, koful, mitokondri gibi yapıların her biri.

Ekler

SÖZLÜK
organik
osmoz

:
:

ototrof
osmotik basınç

:
:

ökaryot

:

özgül ısı

:

pasif taşıma

:

pinositoz
pirimidin
plazmoliz
polipeptit
polisakkarit

:
:
:
:
:

prokaryot
pürin

:
:

selüloz
skorbüt

:
:

steroit
stroma
substrat

:
:
:

tilakoit

:

tohum
turgor

:
:

vitamin

:

Canlılarla veya canlıların ürettiği maddelerle ilgili olan.
Yarı geçirgen bir zarla birbirinden ayrılmış iki sıvının karşılıklı geçerek birbirine
karışması. Suyun difüzyonu.
İnorganik bileşikleri kullanarak kendi besinini kendi üretebilen canlı. Özbeslenen.
Osmoz sırasında meydana gelen basınç.

Ö

Genetik materyali zarla çevrilerek çekirdek adı verilen yapıya sahip olan hücrelerden
oluşan organizma.
Bir gram maddenin sıcaklığını 1 °C arttırabilmek için gereken ısı miktarı.

P

Atom ve moleküllerin ya da biyokimyasalların hücre zarının dışından herhangi
bir enerji gereksinimi olmadan, temelde hücre içindeki ve dışındaki derişim ve
elektriksel potansiyel farkına bağlı olarak geçmeleri.
Endositozla sıvı partiküllerin hücre içine alınması olayı.
Çift halkalı azotlu organik bazlar. Timin, Sitozin ve Urasil pirimidin bazlara örnektir.
Hücrenin su kaybı nedeniyle büzüşmesi.
Çok sayıda sayıda amino asidin peptit bağlarıyla bağlanarak oluşturduğu polimer.
Monosakkarit birimlerinin dallı ya da hat şeklinde birleşmesi ile oluşan, nişasta,
glikojen, selüloz ve kitin gibi çeşitleri olan karbohidrat sınıfı.
Zarla çevrili hücre çekirdeği ve herhangi bir özelleşmiş organel içermeyen hücre.
Tek halkalı azotlu organik bazlar. Adenin ve Guanin pürin bazlara örnektir.

S

Bitki hücre duvarının esas yapısını oluşturan ve glikozdan yapılmış bir polisakkarit.
C vitamini eksikliği sonucu oluşan, diş eti kanamaları ve diş eti çekilmesi ile başlayıp
diş kayıpları ile sonuçlanan hastalık.
En önemli işlevi hormon üretmek olan lipitlerin genel adı.
Kloroplastın içini dolduran sıvı.
Enzimin etki ettiği madde.

T

Kloroplastın iç kısmında bulunan, klorofil taşıyan, yassılaşmış kese şeklindeki zar
sistemi.
Bitkilerde döllenmeden sonra tohum taslaklarının gelişmesiyle meydana gelen yapı.
Hücre duvarına sahip bitki, bakteri, mantar ve bazı protistlerde hücre içinde bulunan
çözeltilerin yol açtığı basınç ve bu basınç nedeniyle zarın hücre duvarına doğru
gerilip şişmesi, hücrenin normal şişkin durumu.

V

Çoğunlukla bitkiler ve mikroorganizmalar tarafından üretilen, organizmaların
sağlıklarını korumak, büyüme ve metabolizmalarını düzenlemek üzere hayvansal
ve bitkisel besinlerle alınan, eksikliğinde metabolizmada çeşitli olumsuzluklara yol
açan, suda ve yağda çözünebilen, çoğunlukla ışık ve sıcaklığın etkisiyle bozunabilen
organik bileşikler.

79

80

Biyoloji 1

KAYNAKÇA
Acar. B., Tosun, Z. D., Vurgun, A., Sarız, M., Ortaöğretim Biyoloji 9 Ders Kitabı, MEB,
2017.
Afyon, A., Kaya, M. A., Yağız, D., Genel Biyoloji Canlılar Bilimi (5. Baskı), Nobel Akademik
Yayıncılık, 2016.
Bingöl, G., Vitaminler ve Enzimler, Ankara Üniversitesi Eczacılık Fakültesi Yayınları Ders
Kitabı Serisi No: 46, Ankara, 1977.
Brooker, R. J., Widmaier, E. P., Graham, L. E., Stiling, P. D., Biology. Mc Graw-Hill Higher
Companies, New York, USA, 2008.
Cummings, M., Biology-Science and Life, West Publishing Company, St. Paul, MN, USA,
1996.
Demirsoy, A., Yaşamın Temel Kuralları (Genel Biyoloji/Genel Zooloji), Cilt I / Kısım I
Meteksan Yayınları, Ankara, 2006.
Doğan, N., Çakıroğlu, J., Bilican, K., Çavuş., Bilimin Doğası Öğretimi (2. Baskı), Pegem
Akademi, Ankara, 2012.
Elçin, A. E., Erkoç, F., Sarıkaya, R., Selvi, M., Atik, A. D. ve Öztekin, Biyoloji Laboratuvarının
Temelleri, Palme Yayıncılık, Ankara, 2010.
Elçin, A. E., Erkoç, F., Sarıkaya, R., Selvi, M., Atik, A. D. ve Öztekin, M., Molekülden
Hücreye, Dokudan Fizyolojiye Biyoloji Deneyleri, Palme Yayıncılık, Ankara, 2010.
Karol, S., Ayvalı, C., Suludere, Z., Biyoloji Terimleri Sözlüğü (1. Baskı), Türk Dil Kurumları
Yayınları, Ankara, 2007.
Keton W., Gould, J.L., Gould C.G., Genel Biyoloji (Çeviri Editörleri Demirsoy, A., Türkan,
İ.,Gündüz,E.), Palme Yayıncılık, Ankara, 2004.
Kiziroğlu, İ., Genel Biyoloji Canlılar Bilimi, Okutman Yayıncılık, Ankara, 2010.
Koç, F., Sarıca Y., Yerdelen, D., Mitokondrial Hastalıklar, Çukurova Üniversitesi Tıp
Fakültesi Nöroloji Anabilim Dalı, Arşiv 2003,12 (Ek Sayı):1, Adana, 2003.
Reece, J.B., Urry L. A., Cain, M. L., Wasserman S. A., Minorsky, P. V., Jackson, R. B.,
Campbell Biyoloji (9. Baskı) (Çeviri Editörleri Gündüz E., Türkan, İ.), Palme Yayıncılık,
Ankara, 2013.
Sadava, D., Hillis, D.M., Heller, H.C., Berenbaum, M.R., Yaşam Biyoloji Bilimi (9. Baskı)
(Çeviri Editörleri Gündüz E., Türkan, İ.), Palme Yayıncılık, Ankara, 2014.
Simon, E. J., Biyoloji Öz (9. Baskı) (Çeviri Editörü Eyidoğan, F.), Nobel Akademik
Yayıncılık, 2015.
T.C. Millî Eğitim Bakanlığı, Laboratuvar Hizmetleri, Laboratuvar Güvenliği, Ankara, 2015.

Ekler

81

KAYNAKÇA
T.C. Millî Eğitim Bakanlığı, Ortaöğretim Biyoloji Dersi Öğretim Programı, Ankara, 2018.
Türkçe Sözlük, Türk Dil Kurumu Yayınları, Ankara, 2011.
Şahin, Y., Biyolojide Geçmişe Yolculuk (1. Baskı), Palme Yayıncılık, Ankara, 2007.
Watson, J. D., İkili Sarmal- DNA Yapı Çözümünün Öyküsü (13. Basım), Tübitak Popüler
Bilim Kitapları, Ankara, 1999.
Yazım Kılavuzu, Türk Dil Kurumları Yayınları, Ankara, 2012.
GENEL AĞ ADRESLERİ
http://beslenme.gov.tr/index.php?lang=tr&page=112
(Erişim Tarihi: 24.07.2017)
http://beslenme.gov.tr/index.php?lang=tr&page=123
(Erişim Tarihi: 24.07.2017)
http://beslenme.gov.tr/index.php?lang=tr&page=89
(Erişim Tarihi: 24.07.2017)
http://beslenme.gov.tr/content/files/basin_materyal/saglikli_beslenme_onerileri_baski.
pdf (Erişim Tarihi: 24.07.2017)
http://beslenme.gov.tr/content/files/sa_l_kl_beslenme_ve_fiziksel_aktivite_retmen_el_
kitab_.pdf.pdf (Erişim Tarihi: 24.07.2017)
http://www.bilimgenc.tubitak.gov.tr/makale/spor-yap-beynin-formda-kalsin (Erişim Tarihi:
24.07.2017)
https://dosyasb.saglik.gov.tr/Eklenti/10915,tuber-turkiye-beslenme-rehberipdf.pdf
(Erişim Tarihi: 24.07.2017)
http://www.sciencedirect.com/science/article/pii/S0005272809002618
24.07.2017)

(Erişim

Tarihi:

http://www.sciencedirect.com/science/article/pii/S0167488908003455
24.07.2017)

(Erişim

Tarihi:

http://www.sciencedirect.com/science/article/pii/S2352345X15001290
24.07.2017)

(Erişim

Tarihi:

https://www.ncbi.nlm.nih.gov/books/NBK351/
(Erişim Tarihi: 24.07.2017)
www.tdk.gov.tr
(Erişim Tarihi: 24.07.2017)
www.tubaterim.gov.tr
(Erişim Tarihi: 24.07.2017)

Biyoloji 1

82

GÖRSEL KAYNAKÇA
Telif hakkı ödenerek https://www.shutterstock.com ve https://www.123rf.com adreslerinden
temin edilen görsellerin ID numaraları kullanım sırasına göre şöyledir:
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.
36.
37.
38.
39.
40.
41.
42.
43.
44.

373700875 (shutterstock)
22322419 (123rf.com)
11353995 (123rf.com)
36975168 (123rf.com)
441132061 (shutterstock)
578873992 (shutterstock)
265687175 (shutterstock)
141161539 (shutterstock)
210235387 (shutterstock)
211592482 (shutterstock)
580306465 (shutterstock)
404993302 (shutterstock)
557410489 (shutterstock)
359355632 (shutterstock)
562425904 (shutterstock)
641140234 (shutterstock)
520158625 (shutterstock)
329935961 (shutterstock)
542517064 (shutterstock)
342972350 (shutterstock)
296256734 (shutterstock)
272736689 (shutterstock)
517613890 (shutterstock)
161999693 (shutterstock)
523563058 (shutterstock)
212716945 (shutterstock)
347630291 (shutterstock)
330159362 (shutterstock)
379722694 (shutterstock)
350179640 (shutterstock)
129029633 (shutterstock)
523204825 (shutterstock)
307116872 (shutterstock)
247893733 (shutterstock)
227550832 (shutterstock)
301142483 (shutterstock)
300889631 (shutterstock)
300889811 (shutterstock)
360639251 (shutterstock)
300889733 (shutterstock)
388681324 (shutterstock)
109436990 (shutterstock)
572861491 (shutterstock)
272473859 (shutterstock)

45.
46.
47.
48.
49.
50.
51.
52.
53.
54.
55.
56.
57.
58.
59.
60.
61.
62.
63.
64.
65.
66.
67.
68.
69.
70.
71.

70064500 (shutterstock)
96453734 (shutterstock)
145028542 (shutterstock)
386945206 (shutterstock)
491798656 (shutterstock)
483015559 (shutterstock)
642313702 (shutterstock)
348097913 (shutterstock)
414691810 (shutterstock)
282143777 (shutterstock)
142194019 (shutterstock)
627360260 (shutterstock)
347630291 (shutterstock)
309987785 (shutterstock)
288348779 (shutterstock)
99888455 (shutterstock)
1021725223(shutterstock)
125249297 (shutterstock)
321729635 (shutterstock)
135113699 (shutterstock)
624924329 (shutterstock)
514825237 (shutterstock)
519883711 (shutterstock)
619918925 (shutterstock)
514825219 (shutterstock)
417119320 (shutterstock)
583433260 (shutterstock)

Ekler

GÖRSEL KAYNAKÇA
Genel Ağ Adresleri
Görsel 2.1. http://www.ucmp.berkeley.edu/history/leeuwenhoek.html (Erişim
Tarihi: 24.07.2017)

Görsel 2.2. https://academic.oup.com/labmed/article/41/3/180/2504959/
RobertHookePhysics-Architecture-Astronomy (Erişim Tarihi: 24.07.2017)

Görsel 2.3. https://www.britannica.com/biography/Matthias-Jacob-Schleiden
(Erişim Tarihi: 24.07.2017)

Görsel 2.4. https://www.britannica.com/biography/Theodor-Schwann (Erişim
Tarihi: 24.07.2017)

Görsel 2.5. https://www.britannica.com/biography/Rudolf-Virchow (Erişim
Tarihi: 24.07.2017)

Listede yer almayan görseller grafik tasarımcı ve komisyon tarafından
hazırlanmıştır.

83

