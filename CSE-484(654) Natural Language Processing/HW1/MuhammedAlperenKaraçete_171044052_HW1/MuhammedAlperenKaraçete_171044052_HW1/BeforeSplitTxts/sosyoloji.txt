SOSYOLOJİ
1
DERS KİTABI

YAZAR
Semiha DOĞU

ANKARA 2022

MEB HAYAT BOYU ÖĞRENME GENEL MÜDÜRLÜĞÜ YAYINLARI
AÇIK ÖĞRETİM OKULLARI

Dil Uzmanı
Bülent Kenan ERKAN
Grafik Tasarım Uzmanı
Fatih SAĞLAM
YÜMER
Grafik Tasarım Uzmanı
Neslihan KILIÇ
YÜMER

Copyright © MEB
Her hakkı saklıdır. Millî Eğitim Bakanlığına aittir. Tümü ya da bölümleri izin
alınmadan hiçbir şekilde çoğaltılamaz, basılamaz ve dağıtılamaz.

İSTİKLÂL MARŞI
Korkma, sönmez bu şafaklarda yüzen al sancak;
Sönmeden yurdumun üstünde tüten en son ocak.
O benim milletimin yıldızıdır, parlayacak;
O benimdir, o benim milletimindir ancak.

Bastığın yerleri toprak diyerek geçme, tanı:
Düşün altındaki binlerce kefensiz yatanı.
Sen şehit oğlusun, incitme, yazıktır, atanı:
Verme, dünyaları alsan da bu cennet vatanı.

Çatma, kurban olayım, çehreni ey nazlı hilâl!
Kahraman ırkıma bir gül! Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.

Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda,
Etmesin tek vatanımdan beni dünyada cüda.

Ben ezelden beridir hür yaşadım, hür yaşarım.
Hangi çılgın bana zincir vuracakmış? Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.

Ruhumun senden İlâhî, şudur ancak emeli:
Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.

Garbın âfâkını sarmışsa çelik zırhlı duvar,
Benim iman dolu göğsüm gibi serhaddim var.
Ulusun, korkma! Nasıl böyle bir imanı boğar,
Medeniyyet dediğin tek dişi kalmış canavar?

O zaman vecd ile bin secde eder -varsa- taşım,
Her cerîhamdan İlâhî, boşanıp kanlı yaşım,
Fışkırır ruh-ı mücerret gibi yerden na’şım;
O zaman yükselerek arşa değer belki başım.

Arkadaş, yurduma alçakları uğratma sakın;
Siper et gövdeni, dursun bu hayâsızca akın.
Doğacaktır sana va’dettiği günler Hakk’ın;
Kim bilir, belki yarın, belki yarından da yakın

Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl;
Hakkıdır hür yaşamış bayrağımın hürriyyet;
Hakkıdır Hakk’a tapan milletimin istiklâl!

Mehmet Âkif ERSOY

GENÇLİĞE HİTABE
Ey Türk gençliği! Birinci vazifen, Türk istiklâlini, Türk Cumhuriyetini, ilelebet
muhafaza ve müdafaa etmektir.
Mevcudiyetinin ve istikbalinin yegâne temeli budur. Bu temel, senin en kıymetli
hazinendir. İstikbalde dahi, seni bu hazineden mahrumetmek isteyecek dâhilî ve
hâricî bedhahların olacaktır. Bir gün, istiklâl ve cumhuriyeti müdafaa
mecburiyetine düşersen, vazifeye atılmak için, içinde bulunacağın vaziyetin imkân
ve şeraitini düşünmeyeceksin! Bu imkân ve şerait, çok namüsait bir mahiyette
tezahür edebilir. İstiklâl ve cumhuriyetine kastedecek düşmanlar, bütün dünyada
emsali görülmemiş bir galibiyetin mümessili olabilirler. Cebren ve hile ile aziz
vatanın bütün kaleleri zapt edilmiş, bütün tersanelerine girilmiş, bütün orduları
dağıtılmış ve memleketin her köşesi bilfiil işgal edilmiş olabilir. Bütün bu şeraitten
daha elîm ve daha vahim olmak üzere, memleketin dâhilinde iktidara sahip olanlar
gaflet ve dalâlet ve hattâ hıyanet içinde bulunabilirler. Hattâ bu iktidar sahipleri
şahsî menfaatlerini, müstevlîlerin siyasî emelleriyle tevhit edebilirler. Millet, fakr u
zaruret içinde harap ve bîtap düşmüş olabilir.
Ey Türk istikbalinin evlâdı! İşte, bu ahval ve şerait içinde dahi vazifen, Türk
istiklâl ve cumhuriyetini kurtarmaktır. Muhtaç olduğun kudret, damarlarındaki
asil kanda mevcuttur.

Mustafa Kemal Atatürk

MUSTAFA KEMAL ATATÜRK

İÇİNDEKİLER

1.
ÜNİTE

SOSYOLOJİYE GİRİŞ
1.1. Sosyolojinin Tanımı ve Özellikleri ............................ 10
1.2. Sosyolojinin Diğer Bilimlerle İlişkisi.......................... 12
1.3. Toplumu Oluşturan Ögeler ........................................ 14
1.4. Sosyolojik Düşüncenin Doğuşu................................. 19
1.5. Sosyolojide Araştırma Yöntemleri ............................. 24
1.6. Türkiye’de Sosyoloji Çalışmaları ................................. 27
Özet........................................................................................ 30
1. Ünite Ölçme ve Değerlendirme Soruları....................... 32

2.
ÜNİTE

BİREY VE TOPLUM
2.1. Sosyalleşme ve Sosyalleşmenin Unsurları.................. 36
2.2. Sosyalleşmenin Aşamaları........................................... 39
2.3. Sosyalleşme ve Toplumsal İlişkiler.............................. 40
2.4. Toplumsal Statü, Rol ve Saygınlık (prestij)................ 42
2.5. Toplumsal Değer ve Normlar...................................... 46
2.6. Toplumsal Kontrol........................................................ 49
2.7. Toplumsal Sapma ve Çeşitleri...................................... 52
Özet........................................................................................ 55
2. Ünite Ölçme ve Değerlendirme Soruları....................... 58

TOPLUMSAL YAPI
3.1. Toplumsal Yapı ........................................................... 62
3.1.1. Toplumsal Yapının Unsurları.......................... 63

3.
ÜNİTE

3.2. Toplumsal Etkileşim ve Türleri.................................. 67
3.3. Toplumsal Tabakalaşma............................................. 70
3.3.1. Toplumsal Tabakalaşma Türleri..................... 71
3.3.2. Türk Toplumunda Tabakalaşma .................. 72
3.4 Toplumsal Hareketlilik........................................ 74
Özet......................................................................................77
3. Ünite Ölçme ve Değerlendirme Soruları.....................79

TOPLUMSAL DEĞİŞME VE GELİŞME
4.1. Toplumsal Değişme ve Toplumsal Değişmeyi
Etkileyen Faktörler.......................................................................84
4.2. Bilim-Teknoloji ve Kitle İletişim Araçlarının
Toplumsal Değişmeye Etkileri....................................................91
4.3. Modernleşmenin Toplumsal Değişime Etkisi............93
4.4. Küreselleşmenin Toplumsal Değişime Etkisi.............94
4.5. Toplumsal Gelişme ve Öğeleri.....................................96
4.6. Toplumsal Bütünleşmenin Önemi...............................99
4.7. Toplumsal Çözülme ve Nedenleri..............................101
Özet...................................................................................... 104
4. Ünite Ölçme ve Değerlendirme Soruları..................... 106
Sözlük................................................................................... 108
Kaynakça.............................................................................. 113

4.
ÜNİTE

1. ÜNITE

SOSYOLOJIYE GIRIŞ

Toplumsal yaşam, bir bulmacadır ve sosyoloji bu bulmacayı çözmeye,
toplumu anlamaya çalışır.

NELER ÖĞRENECEĞİZ?
• Sosyolojinin konusunu,
temel özelliklerini ve
gerekliliğini,
• Sosyolojinin tarih,
psikoloji, ekonomi,
antropoloji, siyaset ve
coğrafya ile olan ilişkisini,
• Toplumu oluşturan
ögelerin neler olduğunu,
• Sosyolojinin doğuşu ve
gelişiminde etkili olan
olaylar ve düşünürleri,
• Sosyolojik araştırmalarda
kullanılan yöntem ve
teknikleri,
• Türkiye’de sosyolojiye
katkıda bulunan
düşünürleri
öğreneceksiniz.

ANAHTAR KAVRAMLAR
• Sosyoloji
• Toplumsal olay
• Toplumsal olgu
• Toplumsal grup
• Kurum
• Kuruluş

Sosyoloji 1

GİRİŞ
Toplum bireylerden meydana gelir ve bireyler de toplumun birer parçasıdır. Okulda,
işyerinde, evde, otobüste, alışverişte hep iç içe olan bireyler hem birbirlerinden
etkilenirler, hem birbirlerini değiştirirler. Bu etkileşim ve eylemlerin anlamlandırılması,
kimi zaman hızlı kimi zaman yavaş olan toplumdaki değişim sürecinin anlaşılabilmesi
için, içinde yaşanılan toplumun sosyal ve tarihsel bağlamı hakkında bilgi sahibi olunması
gerekir. Bu nedenle insan, toplumun bireysel yaşamları nasıl şekillendirdiğini tanımak,
onun işleyişini anlamak istemektedir. Toplumsal yapının işleyişini, toplumsal olayların
bireylerin ya da grupların yaşantılarını nasıl etkilediğini araştırmak sosyoloji biliminin
alanına girer. Bu ünitede sosyolojinin ne olduğu ve sosyoloji biliminin özellikleri ile
diğer bilimler arasındaki ilişki üzerinde durulacak, sosyolojide kullanılan temel
kavramlar tanımlanacak ve sosyal bilim araştırmalarında kullanılan yöntem ve teknikler
açıklanmaya çalışılacaktır.

1.1. SOSYOLOJİNİN TANIMI VE ÖZELLİKLERİ

?

Sosyoloji bizim toplumsal değişmeyi anlamamıza ve daha iyi bir toplum
inşa etmemize yardımcı olabilir mi?

Gündelik yaşamdaki işlerimize daldığımızda,
yaşadığımız deneyimlerin, olup bitenlerin anlamı
üzerinde düşünmeyiz. Özel deneyimlerimizi
başkalarının yaşadıklarıyla karşılaştırma gereği
duymayız. Bireysel olduğunu düşündüğümüz birçok
şeyin büyük ölçüde toplumsal faktörler tarafından
belirlendiğini anlamayız ya da bireysel görünen
bazı problemlerin arkasındaki toplumsal nedenleri
görmeyiz. Örneğin bir insanın işsiz kalması bireysel
bir sorundur ancak ülkede çalışma çağındaki nüfusun
üçte birinin işsiz olması ise toplumsal bir sorundur.
Bu durum, bu sorunların bireysel özelliklerden
kaynaklanmadığını, toplumsal düzeyde sorunlar
olduğunu ve toplumsal düzeyde incelenmesi ve
çözülmesi gerektiğini göstermektedir.

Görsel 1.1. Sosyoloji birlikte yaşamın tüm boyutlarını araştırma
konusu yapan sosyal bir bilimdir.

Sosyoloji, kavramı, Latince socius (toplum) ve Yunanca logos (bilim) kelimelerinin
birleşiminden oluşmuştur. Kelime anlamı olarak “toplum bilimi” demektir. Toplumsal
grupları, kurumları, kurumlar arası ilişkileri, toplumsal yapıdaki değişim ve gelişim
süreçlerini, toplumsal olay ve olguları sebep sonuç ilişkisi içerisinde bilimsel yöntem ve
teknikleri kullanarak inceleyen sosyal bir bilimdir. Sosyolojinin temel amacı; toplumların
değişimini, gelişimini, yapısını araştırmak ve elde edilen bilgilerle araştırma konusu

10

1. Ünite Sosyolojiye Giriş

yapılan topluma yönelik genellemeler yapmaya çalışmaktır. Sosyoloji hem toplumların
kendi içindeki ve toplumların birbiri arasındaki farklılıkları hem de bu farklılıklardaki
benzerliği göstererek bireylerin içinde yaşadıkları dünyayı da kendilerini de daha iyi
anlamalarını sağlar. Yaşamın görünüşte bildik olan yanlarının nasıl başka bir gözle
görülebileceğini ve yorumlanabileceğini gösterir. Örneğin, nüfus artışı, göç, kentleşme,
intihar, evlenme, boşanma gibi sorunları ele alırken bu olguların sadece hangi nedenlerle
ortaya çıktıklarını incelemez. Ayrıca bu olguların birindeki değişmenin ötekileri nasıl
etkilediği, gelecekte hangi yönde ve nasıl değişecekleri, toplumdan topluma farklılık
gösterip göstermedikleri gibi yönleriyle de ilgilenir.
Sosyoloji gözlemlenebilir, somut toplumsal sorunlarla ilgilendiği gibi, genel teorik
çalışmalar da yapar. Sosyolojinin bu iki yönü toplumsal olay ve toplumsal olgu kavramları
ile ifade edilir.
Toplumsal Olay: Toplumsal yaşamda toplumsal ilişkiler sonucunda ortaya çıkan tek
tek değişmelerdir. Toplumsal olaylar başlangıç ve bitiş süresine sahip, bir defalık olup
biten oluşumlardır. Her toplumsal olayın belli bir yeri, zamanı ve yapanı (faili) vardır.
Tekil ve özeldir. Toplumdan topluma ve aynı toplum içinde zamanla değişir. Örneğin,
Ankara’nın başkent oluşu, Kurtuluş Savaşı, Esra ile Ahmet’in evlenmesi, 15 Temmuz darbe
girişimine halkın direnişi birer toplumsal olaydır. Toplumsal olayların incelenmesiyle
toplumsal olguların bilgisine ulaşılır.
Toplumsal Olgu: Aynı alanda gerçekleşen birçok
toplumsal olayın genel adıdır. Toplumda bireysel
görünüşlerden bağımsız olarak kendine özgü bir
varlığı olan ve genel olan her şey toplumsal olgudur.
Ne zaman son bulacağı belli değildir. Her zaman
ve her yerde olabilecek, yeri, zamanı, yapanı belli
olmayan durumları ifade eder. Genel ve soyuttur.
Örneğin, kentleşme, savaş, evlilik, göç kavramları
toplumsal olgudur.

Görsel 1.2. Evlenme, toplumsal
olguya bir örnektir.

Yaşamı ve yaşamın içindeki gerçekliği ortaya koyan, günümüz toplumlarının geldiği
noktaları ve yaşadığı problemleri anlamamız açısından oldukça önemli görevleri olan
sosyolojide toplumsal olayları açıklamada iki farklı bakış açısı hâkimdir.
1. Bütünlükçü Yaklaşım: Bu yaklaşıma göre toplumsal olaylar birçok etkene bağlı
olarak gerçekleşir. Hiçbir toplumsal olay tek başına, toplumun bütününden bağımsız ve
tek bir etkene bağlı olarak açıklanamaz. Örneğin, toplumda boşanmaların nedeni olarak
sadece ekonomiyi değil; ahlâki, dini, hukuki ve toplumsal nedenleri de etken olarak
görmek bütünlükçü bir yaklaşımdır.
2. İndirgemeci Yaklaşım: Bu yaklaşımda toplumsal olaylar tek bir etkene
dayandırılarak açıklanır. Örneğin, toplumsal değişmeleri, yalnızca ekonomik ya da siyasi
değişimlerle açıklamak indirgemeci bir yaklaşımdır.

11

Sosyoloji 1

SOSYOLOJİNİN TEMEL ÖZELLİKLERİ
1. Bireylerin şahsi sorunlarıyla değil, toplumu ilgilendiren sorunlarla ilgilenir. Benzer
sosyal olayların ortak özelliklerinden hareketle genellemelere varır. Örneğin,
sosyoloji tek tek bireylerin niçin suç işlediğiyle ilgilenmez ama tek tek yapılan suç
olayları üzerinden elde ettiği bilgilerle toplumda insanları suça yönlendiren genel
nedenleri bulmaya çalışır.
2. Sosyolog, toplumsal olayları kendi duygu, değer ve beklentilerinin etkisi altında
kalmadan nesnel (objektif) olarak inceler.
3. Sosyoloji normatif (kural koyucu) değildir. Ahlak, hukuk, din gibi bireylerin nasıl
davranması gerektiği ile ilgili kurallar koymaz.
4. Sosyoloji doğa bilimleri (fizik, kimya, biyoloji) gibi deneysel bir bilim değildir.
Sürekli değişen olayları laboratuvar ortamında gözlemlemek mümkün değildir.
5. Sosyal olayları çok yönlü olarak ele alır.
6. Olması gerekeni değil, olanı olduğu gibi inceler. Toplumların aynı olamayacağından
hareketle bütün toplumlar için geçerli olabilecek evrensel ilkeleri ve en iyi toplum
modelini ortaya koymaz.

1.2. SOSYOLOJİNİN DİĞER BİLİMLERLE İLİŞKİSİ
Aynı toplumsal gerçekliğin farklı yönlerini ele alan sosyal bilimler arasında kaçınılmaz
bir ilişki vardır. Sosyal bilimler doğrudan ya da dolaylı olarak insan ile ilişkili olayları
incelerler. Bu inceleme esnasında birbirleriyle yardımlaşırlar. Sosyoloji ile diğer disiplinler
arasındaki fark konularından değil, her disiplinin bakış açısından ve yönteminden
kaynaklanmaktadır.
Tarih: Günümüzün toplumsal olaylar ve ilişkileri geçmişteki olay ve ilişkilerin
ürünüdür. Tarih geçmişteki olayları kendine has yöntemlerle incelerken, toplumun
bugünkü yapısını anlamamızı sağlar. Toplumsal olaylar da belli bir tarih döneminde ortaya
çıkarlar ve o dönemin izlerini taşırlar. Sosyoloji bu anlamda tarih biliminin verilerinden
yararlanmak zorundadır.
Psikoloji: Bireyin davranışlarını, bu davranışların altında yatan dürtüleri, eğilimleri,
düşünme ve öğrenme gibi zihinsel süreçleri inceler. Psikolojinin alt dalı olan sosyal
psikoloji de toplum içindeki bireyi, bireyin toplumu ve toplumun bireyi nasıl etkilediğini
ele alır.
Ekonomi: Mal ve hizmetlerin üretim, tüketim, bölüşüm ve değişim faaliyetlerini ele
alır. Topluma faydalı olmaya yönelik yapılan bu ekonomik faaliyetler, toplumsal ilişkilerin
büyük bir bölümünü oluşturur ve toplumsal hayatı önemli derecede etkiler. Ekonomik
olan hiçbir şey sosyal olandan ayrılmaz. İnsanların ihtiyaçlarını karşılamaya yönelik olan
ekonomik faaliyetler, toplumdaki mevcut kültürel yapıya göre şekillenmekte ve farklı
toplum tiplerini oluşumuna yol açmaktadır. Sosyoloji bu toplum tiplerinin özelliklerini,
yapısını ve değişimini incelerken ekonomi ile yakın ilişki içerisindedir.

12

1. Ünite Sosyolojiye Giriş

Antropoloji: Geçmişte var olan farklı uygarlık ve kültürlerin özelliklerini, insanın
biyolojik kökenini ve fiziksel değişimini inceleyen antropoloji, toplumların geçirdiği
değişim ile ilgili bilgi vererek bugünkü toplumları anlamamızı sağlar. Fiziksel antropoloji
ve kültürel (sosyal) antropoloji diye ikiye ayrılır. Fiziksel antropoloji, insanın zaman
içinde geçirdiği biyolojik değişimleri eski ve yeni insan topluluklarını karşılaştırarak
inceleyen bir alandır. Kültürel antropoloji ise toplumların kültürleri arasındaki benzerlik
ve farklılıkları, kültürel değişimleri inceleyen bir alandır.
Siyaset Bilim: Toplumun yönetimini, devletin ve diğer siyasal kurumların oluşumunu,
amaç ve işleyişini ele alır. Siyasi kararlar toplumu etkiler ve yönlendirir. Bazen de toplumsal
olaylar siyasal yönetimi ve yönetimsel kararları etkiler. Sosyoloji, siyaset biliminin devlet,
iktidar, siyasi parti ve siyasi rejimler, sivil toplum kuruluşları gibi konularını inceleyerek
toplumsal yapının şekillenmesinde bunların nasıl bir etkiye sahip olduğunu açıklar.
Coğrafya: Yeryüzünde görülen ve insan yaşamını etkileyen bütün doğa olaylarını
(iklim, rüzgâr, basınç, bitki örtüsü), yeryüzü şekillerini (dağ, ova, plato, vadi) ve bunların
dağılışını, sonuçlarını inceleyen bilimdir. Coğrafî özellikler toplumsal yaşamı etkiler ve
insan da doğal çevreyi etkiler. Sosyolojinin kurucusu kabul edebileceğimiz İbn-i Haldun
“Coğrafya kaderdir’’ sözüyle bunu ifade etmek istemiştir. Adana gibi iklimi sıcak olan bir
ilin yiyecekleri, giyecekleri, konut yapısı ile karasal iklimi olan Ankara’nın bu özellikleri
birbirinden farklıdır. Ovada yerleşim toplu iken, dağlık alanda dağınıktır. Bu da insanlar
arası ilişkileri, ekonomiyi vs. etkiler.
1. UYGULAMA
Mersin’ de açılacak olan Akkuyu Nükleer Güç Santrali ile ilgili araştırma yapmak
isteyen farklı sosyal bilimlerin, bu santralin hangi yönleriyle ilgileneceklerini
aşağıda ayrılan yere yazınız.
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................

13

Sosyoloji 1

1.3. TOPLUMU OLUŞTURAN ÖGELER

?

Toplumu oluşturan öğeler deyince toplumla ilgili hangi kavramlar
aklınıza gelmektedir?

İnsanların sınırlı bir ömrü olmasına rağmen
toplum süreklilik gösterir. Toplum kendisini oluşturan
bireylerin toplamından daha fazlasını içeren nesnel
KURUMLAR
bir gerçekliğe sahiptir. Toplum, belli bir coğrafi
GRUPLAR
bölge üzerinde temel ihtiyaçlarını karşılamak
için bir araya gelmiş, kendilerini bir bütün
BİREY
olarak gören, karşılıklı etkileşim içinde bulunan,
ortak bir kültürü paylaşan insan topluluklarına
denir. Her toplumda iletişimi sağlayan bir dil, bu
iletişimin sağlıklı olabilmesi için görgü, ahlak ve
hukuk kuralları ile bilgi ve meslek edinmeyi sağlayan
eğitim sistemi vardır. Tüm bu ögeler bir araya gelerek
toplumu oluşturur. Sosyologlar bu ögeleri toplumun daha iyi anlaşılabilmesi için birtakım
kavramlarla ifade ederler. Bunlar toplumsal kurum, kuruluş ve gruplardır.
TOPLUM

Kurum: Gündelik hayatta kurum kavramı çeşitli
anlamlarda kullanılmaktadır. Örneğin, bir amacı
gerçekleştirmek üzere kurulan Kızılay, Türk Dil
Kurumu, TRT (Türkiye Radyo Televizyon) gibi
örgütler kurum olarak adlandırılır. Burada kurum,
“kuruluş”, “tesis” gibi anlamlara gelmektedir.
Sosyolojik açıdan kurum; nesiller boyu devamlılık
gösterip kalıcı nitelik kazanan, düşünceler,
Görsel 1.3. TRT amblemi
davranışlar, değerler, normlar, maddi öğeler
(binalar, mallar vb) ve işaretler, bayrak, rozet
gibi simgelerden oluşan bütündür. Kurumların kendine özgü yapısı vardır ve her
toplumsal kurum kültürün bir öğesidir. Sosyolojinin incelediği beş kurum vardır. Bunlar;
aile, siyaset, eğitim, din, hukuk, ekonomidir. Bu kurumlar kültürün somutlaşmış
göstergeleridir. Bu kurumlar toplumsal ihtiyaçları karşılamak amacıyla çeşitli rollerin,
ilişkilerin örgütlenmesiyle toplum genelinde bir bütün oluşturur.
Kuruluş: Kurumların sosyal hayattaki somut görünümlerine kuruluş denir. Örneğin,
eğitim bir kurum iken, sosyal hayatta öğrenci yetiştiren okullar kuruluştur. Ekonomi
kurum iken, işyerleri, banka ve şirketler birer kuruluştur. Kuruluş somut, kurum soyut
bir kavramdır.

14

1. Ünite Sosyolojiye Giriş

TOPLUMSAL GRUP

?

Bir insan topluluğu ne zaman bir grup haline gelir? İnsanların sınırsız
sayıda şu ya da bu anlamda üyesi olduğu bu gruplar sizce aynı tür olabilir
mi?

Görsel 1.4. İnsanlar yaşam boyu komşuluk, arkadaşlık, oyun, şirket, dernek gibi resmî ya da
resmî olmayan birçok farklı toplumsal grubun üyesi olmaktadır.

İnsanların büyük bir çoğunluğu tek başına
yaşayamazlar. Üretim, savunma, neslin devamını
sağlama, iş bölümü vb. sebeplerle bir arada yaşama
ihtiyacı duyarlar. İnsanlar yaşadıkları çevrelerde
çeşitli gruplara katılarak farklı amaç ve isteklerini
yerine getirerek hayatlarını sürdürürler. Belirli
amaçlara ulaşmak için iş birliği yaparak sosyal
ilişkilere girerler. Toplumsal ilişkilere katılım
sonucunda ailede, okulda, iş yaşamında çeşitli
gruplara dâhil olurlar.
Ortak bir amaç, değer veya ihtiyaç için bir
araya gelerek etkileşim ve ilişki içinde bulunan ve
belli bir sürekliliği olan, en az iki kişiden oluşan
topluluğa toplumsal grup denir. Toplumsal grup
toplumun en temel ögesidir çünkü toplumu
oluşturan bireyler, benzer amaç ve beklentilerini,
ihtiyaçlarını karşılamak üzere bir araya gelerek
grupları oluştururlar. Zaman içinde insanlar aile,
oyun grubu, meslek grubu, dernekler, şirketler gibi
resmî ya da resmî olmayan birçok farklı gruplara
üye olur, o gruplar içerisinde kimlik ve kişilik
kazanırlar.
Gruplar yapılarına, amaçlarına, sürekliliklerine,
üyeler arasındaki ilişkinin niteliğine, üye sayısına
göre sınıflandırılır.

!

Tesadüfen bir araya gelmiş, yan yana
birlikte bulunan insanlar arasında zaman
ve mekân yakınlığı bulunsa da
aralarında karşılıklı bir etkileşim
olmadığı için sosyal grup olarak
adlandırılamaz. Bunlar sosyal yığın olarak adlandırılır. Örneğin,
maç izlemek için toplanan insanlar, karşıdan karşıya geçmek için
kaldırımda bekleyenler gibi. Aynı
fiziki mekânı paylaşmayan, ancak
bazı ortak özellikleri (yaş, cinsiyet, meslek, gelir gibi) taşıdıkları
için bütünler halinde düşünülen
topluluklar sosyal kategori olarak tanımlanır. İlkokul çağına
gelen çocuklar, etnik azınlıklar, X
partisi taraftarları sosyal kategoridir, sosyal grup değildir.

15

Sosyoloji 1

A. Üye sayısına göre;
Küçük gruplar: Az sayıda üyenin ve yüz yüze ilişkinin olduğu gruplardır. Aile, seyahat
grupları, oyun grupları gibi.
Büyük gruplar: Üye sayısının fazla olduğu, üyelerinin birbirini tanımadığı, ilişkilerin
daha sınırlı ve resmi olduğu gruplardır. Şehir, millet gibi.
B. Sürekliliğine göre;
Sürekli gruplar: Grup üyelerinin ömründen daha uzun bir sürekliliği olan gruplardır.
Aile, şehir, köy gibi.
Geçici gruplar: Belli bir amaç için geçici olarak bir araya gelen bireylerden oluşan, amaç
gerçekleşince dağılan gruplardır. Oyun ve eğlence grupları, kamp yapan öğrenciler, turist
kafileleri gibi.
C. Grubun kuruluşuna göre;
Resmi gruplar: Yazılı kurallara (yasa- yönetmelik) göre oluşturulan, grup üyelerinin
görev ve sorumlulukları belli olan, üyeliğin resmi atama ile belirlendiği gruplardır.
Bankalar, siyasi partiler, okullar, hastaneler bu türden gruplardır.
Resmi olmayan gruplar: Yazılı kurallara gerek duyulmayan, kendiliğinden oluşan
gruplardır. Arkadaş grupları, aile, oyun grubu gibi.
D. Bireyin gruba katılışına göre:
İsteğe bağlı gruplar: Bireyin isteyerek, kendi iradesiyle katıldığı gruplardır. İş grupları,
dernek ve vakıflar, hobi grupları gibi.
Zorunlu gruplar: Bireyin iradesi dışında zorunlu olarak katıldığı gruplardır. Aile, akraba,
millet gibi.
E. İlişki biçimine göre;
C. H. Cooley (Kuliy, 1864-1929) üyeler arasındaki ilişkinin niteliğine göre grupları birincil
gruplar ve ikincil gruplar diye ikiye ayırır.
BİRİNCİL GRUPLAR
Üyeleri arasında yüzyüze, samimi, güven
verici ve sürekli bir ilişki vardır.
Biz bilinci güçlüdür ve üyeleri arasında
dayanışma vardır.

16

İKİNCİL GRUPLAR
Üyeleri arasında daha resmi kısa süreli
ilişkiler vardır.
Ben duygusu güçlüdür.

Toplumsal kontrol yazılı olmayan
kurallarla sağlanır.

Üyeler arasındaki karşılıklı hak ve
yükümlülükler yasalarla, yönetmeliklerle
belirlendiği için toplumsal kontrol yazılı
kurallarla sağlanır.

Aile, akraba, komşuluk ve arkadaş
grupları örnektir.

Dernekler, bankalar, sendikalar, siyasi
partiler, şirketler örnektir.

1. Ünite Sosyolojiye Giriş

F. Tönnies (Tönyes, 1855-1936), grupları büyüklük, amaç ve duygusal yoğunluk
özelliklerine göre cemaat ve cemiyet olarak ikiye ayırır. Tönnies’e göre cemaat,
modern endüstri toplumları öncesinde görülen, ırk, etnik yapı ve kültür bakımından
farklılaşmamış bireylerden meydana gelen, bireyler arasındaki ilişkilerin şahsi, sıcak,
samimi olduğu küçük, homojen (benzer) ve kapalı topluluklardır. Cemiyet ise modern
endüstriyel toplumlardaki resmî, geçici, rasyonelliğe ve kişisel çıkarlara dayalı ilişkileri
ifade eden, ırk, etnik yapı açısından farklılaşmış heterojen(ayrışık) topluluklardır.

CEMAAT (TOPLULUK)
Geleneksel toplumlarda ( tarım ve
hayvancılık) görülür.
Samimi, gayrı resmi ilişkiler görülür.

CEMİYET (TOPLUM

Sanayi toplumlarında görülür.
Çıkara dayalı, resm ilişkiler görülür.

Benzer meslekler vardır.

Mesleki farklılaşma görülür.

Birey sayısı azdır. Yazısız kurallar
egemendir.

Kent, dernek, sendika örnektir.

Köy, aile, akraba örnektir.

Kent, dernek, sendika örnektir.

İnsanlar gün içinde bir gruptan diğerine geçerek çeşitli gruplarda farklı statü ve roller
üstlenerek yaşamlarını sürdürür. Grupların varoluş amaçları farklı olsa da ortak işlevlere
sahiptirler. Bunlar:
• Grup bilinci ile biz duygusunu geliştirir.
• Bireye güven duygusu vererek, kişilik ve kimlik kazandırır.
• Bireyin çeşitli ihtiyaçlarını (psikolojik, biyolojik, kültürel…) ve beklentilerini karşılar.
• Üyeler yeteneklerini gösterme fırsatı bulur.
• Grup üyelerinin dayanışma içinde olmalarını ve toplumsal ilişkilerin kuvvetlenmesini
sağlar.
• Bireye toplumun kültürünü kazandırarak, bireyin toplumsallaşmasını sağlar.
• Grup kurallarına uyma, bireyin demokratik kurallara bağlılığını artırır.

17

Sosyoloji 1

!

Bir arada bulunan her insan birlikteliği grup sayılmamaktadır. Bir insan topluluğunun grup sayılabilmesi için şu koşullara sahip olması gerekir:

• Ortak ilgileri ve değerleri olan, aynı amaca yönelen, coğrafi mekânsal olarak
aralarında yakınlık bulunan birden fazla bireyin birlikte olmaları,
• Grubun sürekliliğinin sağlanması için grup üyelerinin karşılıklı iletişim ve ilişki
içinde olmaları,
• Grupların toplumsal bir yapısı ve değerlerinin olması, gruptaki her üyenin konumlarıyla ilgili olarak belirli statü, rollere sahip olmaları,
• Bireylerin gruba dâhil olduklarını hissetmeleri,
• Her grubun belli durumlarda nasıl davranılması gerektiğini ve nelerin yapılıp
nelerin yapılamayacağını belirten normlarının olması gerekir.

2. UYGULAMA
Sizce bir trende yolculuk eden insanlar, toplumsal bir grup olarak tanımlanabilir
mi? Nedenleri ile birlikte aşağıda ayrılan yere yazınız.
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
.................................................................................................................................................
................................................................................................

18

1. Ünite Sosyolojiye Giriş

1.4. SOSYOLOJİK DÜŞÜNCENİN DOĞUŞU VE GELIŞIMI

?

Toplumsal olayların da doğa bilimlerinin kullandığı yöntemlerle
incelenebileceği düşüncesi sosyolojinin gelişimine katkısı olduğu
söylenebilir mi?

Toplum yaşamı insanlık tarihi kadar eski bir
geçmişe sahiptir. İnsanlar, binlerce yıldır içinde
yaşadıkları grupları ve toplumları gözlemlemiş
ve bu konuda çeşitli fikirler ileri sürmüşlerdir.
Her ne kadar insan davranışlarını şekillendiren
toplumsal etkenlerin incelenmesi Antik Yunan’a
kadar uzansa da sosyolojinin bilim olarak ortaya çıkışı 19.yüzyılda olmuştur. Bilimlerin ortaya
çıkışında tarihsel koşullar ve toplumsal sorunlar
belirleyici bir önem taşır. Batıda 16. yüzyıldan itibaren dinsel, siyasal, bilimsel ve felsefi düşünceler
değişmeye başlamış, Rönesans ve Reform hareketlerini izleyen Aydınlanma Dönemi, Fransız
İhtilali’nin ve Sanayi Devrimi’nin gerçekleşmesinde etkili olmuştur. 19.yüzyılda yaşanan bu geniş
çaplı değişim ve dönüşümlerin kaosa yol açması
düşünürleri toplumların neden ve nasıl değiştiği,
toplumsal düzenin yeniden nasıl kurulabileceği
gibi soruların cevaplarını bulmaya yönlendirmiştir.

!

Platon ve Aristo
olmak üzere birçok
İlk Çağ düşünürü
toplumsal sorunlara
ilgi duymuş, yaşanan olayları anlamak ve açıklamak istemişlerse
de bu görüşler sosyoloji olarak
adlandırılmamıştır. 19. yüzyıla
kadar toplumsal olaylara duyulan ilgi felsefi düzeyde kalmıştır.
Toplumsal olay ve olgular üzerine
düşünme, inceleme ve araştırmanın bir disipline dönüşebilmesi
için Eski Yunan’dan sonra uzun
bir zamanın geçmesi ve köklü değişimler yaşanması gerekmiştir.

Sosyolojinin doğuşunu zorunlu hâle getiren bu etkenleri kısaca açıklayalım.
1. Rönesans: 15 ve 16.yüzyılda İtalya’da başlayıp
Avrupa’da yayılan edebiyat, güzel sanatlar ve bilim
alanındaki gelişme ve yenilikleri ifade etmek için
kullanılan rönesans “yeniden doğuş” anlamına gelir.
Doğa bilimlerindeki gelişmeler ve bilimsel yöntemin
yaygınlaşması ile doğa kanunlarının ortaya konması, yaşanan toplumsal dönüşümlerin oluşturduğu soruların da bilimsel yöntem kullanılarak cevaplanabileceği anlayışını ortaya çıkarmıştır. Ayrıca deney ve
gözleme dayanan pozitif düşüncenin yaygınlaşması,
bilimsel, teknik gelişmelere ve sanayinin ilerlemesine yol açmış, bu da Orta Çağ skolastik düşüncesinin
yıkılarak reform hareketlerinin başlamasına zemin
oluşturmuştur.

Görsel 1.5. Bilimsel çalışma her
zaman toplumsal değişmenin itici
gücü olmuştur.

19

Sosyoloji 1

2. Reform: 16. yüzyıl boyunca tüm Avrupa’yı etkileyen, kilise karşıtı bir harekettir.
Kültür hayatını boyunduruktan kurtarmak amacını güden Rönesans akımının din alanındaki devamıdır. Reform hareketleri ilk kez Almanya’da Martin Luther ile başlamıştır.
Luther, kilisenin aşırı zenginleşmesi ve yozlaşmasına, din üzerindeki tekelciliğine, siyasetle ve dünyevî işlerle daha fazla ilgilenmesine tepki göstermiş, kısa sürede bu tepki Avrupa’nın her yerine yayılmıştır. Luther, kilise ve din adamlarının Tanrı ile kul arasındaki
aracı pozisyonunu reddederek, bireyin daha özgür olmasını sağlamıştır. Batı da Rönesans
hareketine uygun yeni bir din anlayışı gelişmiştir. Hristiyanlığın üç ana mezhebinden biri
olan Protestanlık, reform hareketleri sonucunda doğmuştur.
3. 1789 Fransız İhtilali: Mutlak monarşi
ve kilise otoritesi ile yönetilen toplum düzeninin yıkılarak, yerine eşitlik, özgürlük, kardeşlik ilkelerine dayanan yeni bir toplumsal
düzenin kurulduğu, çağımızda siyasal dönüşümlerin simgesi olarak kabul edilen bir harekettir. B. de Montesquieu’nun (Monteskü,
1689-1755) politik düzenin toplumsal temelleri hakkındaki fikirleri; Voltaire’nin (Volteir,
1694-1788) düşünce özgürlüğü hakkındaki
Görsel 1.6. Fransız İhtilali
ilgisi; D. Hume’un (Yum, 1711-1776) “insan
doğasının evrenselliği” kavramı ve J.J. Rousseau’nun (Russo, 1712-1778) “toplum sözleşmesi” kavramı Fransız İhtilali’nin temel dayanağını oluşturmuştur. Bu ihtilal ile mevcut toplumsal ve siyasal yapı yıkılmış, kaos ve düzensizlik meydana gelmiştir. Bu kaosu açıklama ve yok etme isteğiyle birlikte toplumda
yaşanan değişimler üzerinde etkili olma çabası topluma olan ilgiyi artırmıştır.
4. Sanayi Devrimi: Üretim biçimindeki temel
değişimi ifade etmektedir. Endüstrileşme yani sanayileşme ile birlikte artık temel toplumsal üretim biçimi tarımsal üretimden, endüstriyel üretimine doğru bir değişim göstermiş, insan ve hayvan gücünün
yerini, motor gücüne dayalı olarak çalışan makinalar
almıştır. Bunun sonucunda seri üretime geçilmesi
başta ekonomik ve endüstriyel yapı olmak üzere aile,
Görsel 1.7. Sanayi Devrimi
eğitim, tabakalaşma gibi toplumun temel kurumlarını ve yapısal özelliklerini değiştirmiştir. Kentlerin
nüfusu artmış, geleneksel hayat tarzı değişmiş, tarım toplumlarında görülen feodal yapı,
sanayi toplumlarının gelişmesi ile yerini demokrasi, eşitlik ve özgürlük anlayışına bırakmıştır. Fabrikalaşmanın artması ile kırsaldan kente göç başlamış, aile yapısı değişerek
geleneksel aileden çekirdek aileye geçilmiştir. Bunun sonucunda Avrupa toplumunda büyük ölçekli değişmeler yaşanmış, laikleşme, kentleşme ve endüstrileşme hızlanmış, nüfus
artmış, sınıfsal yapı değişmiş, kısacası yeni bir toplum yapısı meydana gelmiştir.

20

1. Ünite Sosyolojiye Giriş

5. Aydınlanma Çağı: Aydınlanma felsefesinin benimsendiği 18. yüzyılı kapsayan tarihsel dönemdir. Bu dönemde Batı Avrupa toplumlarında geleneksel metafiziğe, değişmez kabul edilen varsayımlara ve dinsel önyargılara karşı aklın özgürleştirilmesi gerektiğini savunan ve bilime dayanan bilgiyi referans kabul eden entelektüel bir eğilim hâkim
olmuştur. Akla duyulan güven artmış, bireysellik ve özgürlük idealleri yüceltilmiştir.

6. Coğrafi Keşifler ve Teknik İlerleme: Ekonomik ve askerî olarak güçlenen Batılı
devletlerin sömürgecilik faaliyetleri sonucu yaşanan gelişme ve değişmeler de sosyolojinin doğuşuna katkıda bulunmuştur.
Özetle, yukarıda belirtilen nedenlerle Avrupa’da sosyal, siyasal, sanatsal ve dinî alanlarda
köklü bir değişime gidilmiş, Avrupa bugün modernite dediğimiz yeni bir tarihsel döneme
girmiştir. Yaşanan bu büyük toplumsal dönüşümler sonucu sosyal düzenin yeniden nasıl
tesis edilebileceği, batı dışındaki toplumların toplumsal yapılarının nasıl çözümlenebileceği,
doğa bilimlerinin kullandığı yöntemlerin toplumu incelemede kullanılıp kullanılamayacağı
gibi sorunların tartışılması çabası bilim olarak sosyolojiyi doğurmuştur.

SOSYOLOJİNİN DOĞUŞU VE GELİŞMESİNDE ETKİLİ DÜŞÜNÜRLER
İbni Haldun (1332-1406): 14.yy. da yaşamış İslam dünyasının önde gelen düşünürlerindendir. Düşünce tarihinde birçok filozof, toplumu incelemişse de bugünkü anlamıyla
toplumu ele alan, bilimsel anlamda ilk sosyoloji çalışmalarını
yapan düşünür İbni Haldun’dur. En tanınmış eseri “Mukaddime” dir. İbni Haldun eserinde göçebe ve yerleşik yaşamın
özelliklerini vererek karşılaştırmış, iklim ve beslenmenin
toplumlar üzerindeki etkisini incelemiş; devletlerin doğuş ve
çöküşünün nedenlerini anlatmıştır. O eserinde ümran ve asabiyet kavramlarına yer verir. Ümran terimini “insanların, yeryüzünün insan yaşayabilecek yerlerinde cemiyetler hâlinde
bir araya gelerek dünyayı imar etmeleri” anlamında kullanılır. Görsel 1.8. İbni Halİnsanın toplu hâlde yaşaması bir zorunluluktur. Tüm toplum- dun'un eseri Mukaddime
ların temelini “asabiyet” oluşturur. Asabiyet; ortak hareket
etme, dayanışma duygusu, sosyal bağlılık anlayışıdır. Asabiyetin en belirgin özelliği topluluktaki fertler arasında birlik, dayanışma ve yardımlaşma
sağlamasıdır. Toplumları ikiye ayırır: bedeviler ve hadariler. Bedeviler ziraat, hayvancılık
ve avcılıkla geçinirler. Hadariler kasaba ve şehirlerde yaşayan ticaret ve zanaatla uğraşan
kişilerdir.

21

Sosyoloji 1

Görsel 1.9. August Comte

Görsel 1.10. Karl Marx

Görsel 1.11. E. Durkheim

22

August Comte (Ogüst Komt, 1798-1857): Sosyoloji kavramını ilk kullanan kişidir. Bu nedenle sosyolojinin kurucusu kabul edilir. Pozitif bir bilim olarak sosyolojinin yalnızca
gözlenebilir olan gerçekleri bilimsel yöntemlerle ele almasının
zorunlu olduğunu vurgulamıştır. Ona göre eğer sosyoloji bir
bilim olacaksa konusunu fizik bilimi gibi sağlam bilimsel yöntemlerle ele almak zorundadır. “Pozitif Felsefe Dersleri” adlı
eserinde sosyolojiye bilimler arasında yer vermiş, sosyolojinin
ilke ve yöntemlerini belirlemiştir.

Karl Marx ( Karl Marks, 1818-1883): Çağdaş sosyolojiyi
yakından etkilemiştir. Ona göre toplumsal ve tarihsel sürecin
devam etmesini sağlayan temel etken uzlaşma ve dayanışma
değil sınıflar arasındaki zorunlu çatışmadır. İnsanoğlu her
tarihsel dönemde ekonomiye, üretim biçimine dayalı olarak
sınıf çatışmalarına şahit olur. Bu çatışmalar İlk Çağ’da köle-efendi, Orta Çağ’da feodal bey-serf (köylü), modern çağda
burjuva- proleterya sınıfları arasında gerçekleşir. Marx günümüzde bütün toplumsal olayları ekonomik nedenlere dayandırdığı için indirgemeci bir sosyolog olarak eleştirilmektedir.
Toplumların gelişmesini sınıflar arasındaki mücadeleye dayandırır.

E. Durkheim (Durkeim, 1858-1917): Durkheim, sanayi
toplumunun sorunlarına yönelen, toplumsal olguları etraflıca
inceleyen kurucu sosyologlardan biridir. Sosyal olgu ve olayların bir eşya gibi ele alınması gerektiğini belirtmiştir. Toplumları incelemede yardımcı olan dayanışma (mekanik-organik),
anomi (bunalım), toplumsal ilişkiler, dinsel inançlar, işbölümü gibi kavramları geliştirmiştir. Toplumsal olaylar arasında
nedenselliğin olduğunu, bir toplumsal olayın nedeninin başka
bir toplumsal olay olduğunu savunmuştur.

1. Ünite Sosyolojiye Giriş

Max Weber (Maks Veber, 1864-1920): Ekonominin toplumsal yapının şekillenmesinde etkili olduğunu ama Marx’ın bu etkiyi
abarttığını savunur. Ekonomik etkenler kadar düşünce ve inançlar
da toplumsal değişme üzerinde etkilidir. Ona göre modern toplumun iki temel özelliği vardır. Birincisi toplumsal ilişkilere akılcılığın hâkim olmasıdır. İkincisi yönetimde ve ekonomide bürokratikleşmenin egemen olmasıdır. Ona göre toplumun nasıl olması
gerektiği değil, ne olduğu nesnel olarak incelenmeli, sosyal olgular
açıklanırken bireysel inanç, kanaat ve kültürel farklılıklar dikkate
alınmalıdır. Böylece Weber psikolojik yaklaşımla sosyolojik yakla- Görsel 1.12. Max
Weber
şımı birleştirmek istemiştir.

F. Le Play (Löple, 1806-1882): Toplumun bütünlük içinde
ele alınması görüşünü savunur. İcat ettiği monografi metodu
sayesinde, Avrupa işçi aileleri üzerinde araştırmalar yapmıştır. İşçi ailelerinin monografi incelemelerini temel olarak ele
alan Le Play, bu ailelerin gelir ve giderini ortaya koyunca onlar
hakkında tam bir fikir edinebileceğini savunmuştur. Sağlam bir
toplum ve mutlu ailenin şartını toprağın miras yoluyla bölünmemesinde ve ailenin dinî emirlere göre yaşamasında görür. Le
Play, gruplar üzerine yaptığı alan araştırmalarıyla mikro sosyolojiyi temsil etmiştir.
Görsel 1.13. F. Le Play

3. UYGULAMA
Aşağıdaki cümlelerde verilen bilgilerin hangi sosyoloğa ait olduğunu karşısına
yazınız.
1. Sosyoloji terimini ilk kullanan kişidir.
2. Toplumların gelişmesini sınıflar arasındaki mücadeleye dayandırır.
3. Sosyoloji sadece toplumsal dinamiklerin birbirlerini nasıl 		
etkilediğini değil; insanlar için taşıdığı anlamları da araştırmalıdır.

..................................
..................................
..................................

4. İklim ve beslenmenin hem bireylerin kişilik özelliklerinde hem
de toplumsal yapının şekillenmesinde etkili olduğunu savunmuştur. ..................................
5. İş bölümü, uzmanlaşma, dinsel inançlar, toplumsal ilişkiler ve 		
dayanışma gibi olgular üzerinde durmuştur.

..................................

23

Sosyoloji 1

1.5. SOSYOLOJİDE ARAŞTIRMA YÖNTEMLERİ

?

Sizce toplum bilimsel olarak incelenebilir mi?

İnsan içinde yaşadığı doğal ve toplumsal çevreyi tanımak, karşılaştığı sorunlara çözüm
yolları bulmak ister. Bu amaçla çeşitli araştırmalar yapar ancak ulaşılan sonuçların günlük
yaşantımızda elde ettiğimiz bilgilerden daha güvenilir ve doğru olması için bilimsel yöntem
ve araştırma teknikleri ile elde edilmesi gerekir. Bilimsel yöntem, doğal ve toplumsal
gerçekliği tanımlamak, açıklamak ve bu gerçekliğin yasalarına ulaşmak amacıyla izlenen
sistemli bilgi edinme yoludur. Bütün bilimler bilimsel yöntemi kullanırken şu üç tür akıl
yürütme biçiminden yararlanır:
Tümdengelim: Doğruluğu kabul edilmiş genel bilgilerden özel bilgiler elde etme
yoludur. Örneğin, bütün gelişmiş ülkeler bilime önem veriyor önermesinden yola çıkarak
Kanada’nın da gelişmiş bir ülke olarak bilime önem verdiği sonucunu çıkarabiliriz.
Tümevarım: Tek tek olguların bilgisinden hareketle genel yargılara ulaşmaktır.
Örneğin, liman şehirlerini gözlemleyerek bütün liman şehirlerinin ticarette gelişmiş
olduğu önermesine ulaşabiliriz.
Analoji: Aynı olay ya da olgunun benzer birçok yönünün zaman ve mekân faktörleri
göz önüne alınarak karşılaştırılmasıdır. Örneğin, Ankara ve İstanbul kalabalık bir şehirdir.
Ankara’da trafik yoğundur. O hâlde İstanbul’da da trafiğin yoğun olabileceği sonucuna
varabiliriz.

SOSYOLOJİNİN KULLANDIĞI ARAŞTIRMA YÖNTEMLERİ
Toplumda kadına gösterilen şiddetin nedenleri nelerdir? İşsizliğin toplumsal sapmaya
etkileri nelerdir? Köyden kente göç eden ailelerdeki kültürel farklılaşmanın olumlu ve
olumsuz yönleri nelerdir? gibi soruların cevaplarını bize sosyal araştırmalar verir. Her
bilimde olduğu gibi sosyoloji de toplumsal olayların “anlaşılabilir” olduğu gerçeğinden
hareket ederek bu olayları ve bu olayların yol açtığı değişimleri neden-sonuç ilişkisi
içerisinde, nesnel bir tavırla ele alıp değerlendirir.
a. Tarama (survey) Yöntemi: Geniş gruplara rahatlıkla uygulanan, bu yüzden kamuoyu
araştırmalarında etkili olan önemli bir bilgi toplama tekniğidir. Şirket ve örgütler için
yerel, ulusal ve uluslararası düzeylerde önemli bir bilgi toplama aracıdır. Önce neyin
incelenmek istendiği belirlenir. Sonra bu konuda çoğunlukla anket ve görüşme tekniği
kullanılarak bilgi toplanır.
b. Alan çalışması (Olay incelemesi): Belirli bir olay, kişi ya da grubun detaylı bir
biçimde incelenmesidir. Monografi, sosyometri, gözlem, anket, görüşme gibi bilgi
toplama teknikleri kullanılır. Genelde küçük grupları incelemek için kullanılır. Bulgular

24

1. Ünite Sosyolojiye Giriş

sadece o grup için geçerlidir. Ulaşılan sonuçları daha büyük gruplara genellemek doğru
değildir.
c. Belgelere dayalı araştırma: Yazılı belgeler, istatistiki belgeler, fotoğraflar ve
ses kayıtları gibi bilgi kaynakları kullanılarak bir konunun araştırılmasıdır. Tarihi
araştırmalarda önem taşır. Örneğin Tanzimat döneminin sosyal hayatını inceleyen bir
araştırmacı, Tanzimat Fermanını inceledikten başka o fermanın hangi sosyal şartlar
altında hazırlandığını açıklar.

SOSYOLOJİDEKİ VERİ TOPLAMA TEKNİKLERİ
Bilimsel yöntem veri toplama teknikleri
Bilimsel yöntem bir
aracılığıyla uygulanır. Çeşitli kaynaklardan
amaca ulaşmak için izlederlenebilen, üzerinde inceleme yapılabilen
nen yol ve uyulması gereher türlü bilgi veri olarak kabul edilir. Bilimken kurallarıdır. Araştırma
sel araştırmalarda veri toplama teknikleri
teknikleri
ise bu amaca ulaşılırken
ile güvenilir bilgiye ulaşılır. Veri toplamak
yararlanılacak bilgi toplama araçlaamacıyla kullanılan çeşitli araçlara araştırrıdır.
ma tekniği denir. Araştırma teknikleri araştırılan konuya uygun olarak seçilir. Yöntem
araştırma tekniği ile somutlaşır. Anket, monografi, sosyometri birer araştırma tekniğidir. Varsayımlar (hipotez) araştırma teknikleriyle doğrulanmaya çalışılır.

!

Sosyolojideki veri toplama teknikleri şunlardır:
Anket: Sosyal bilimlerde en sıklıkla kullanılan
veri toplama tekniklerinden biri olan anket, kısa
sürede geniş bir örneklemden yüzeysel veriler
elde etmek için kullanılan, önceden hazırlanmış
soruların katılımcılara postayla ya da internet
üzerinden gönderilmesi veya telefonla ya da yüz yüze
sorulmasını içeren bir veri toplama tekniğidir. Anket
çalışmalarından güvenilir sonuçlar elde etmek için
seçilen örneklemin, evreni temsil etmesi son derece
önemlidir. Örneğin, Türkiye’deki boşanmaların
nedenleri ile ilgili anket uygulamasında örneklemin Görsel 1.14. Anket sosyal bilimsadece Ağrı’dan ya da İzmir’den seçilmesi doğru lerde en sıklıkla kullanılan veri
toplama tekniklerinden biridir.
sonuç vermez. Bütünü temsil eden doğru örneklem
doğru sonuçlara ulaşmamızı sağlar. Anket formunda
yer alan soru cümlelerinin mümkün olan en kısa şekilde, açık, net, basit bir dille yazılmış
olması ve her bir sorunun sadece bir tek şeyi ölçmeye çalışması gerekmektedir.

25

Sosyoloji 1

!

Araştırma Evreni: Bir araştırmanın kapsamına giren bireylerin ve olguların tümüne denir. Örneğin Türkiye’deki lise öğrencileri üzerinde bir
çalışma yapılacaksa araştırma evreni ülkedeki tüm lise öğrencileridir.
Araştırma evreninin özelliklerine sahip olan ve kendilerinden veri toplamak üzere araştırma evreninden belirli tekniklerle seçilen alt kümeye ise örneklem grubu
denir. Örneğin belli illerden ve belli okullardan seçilen lise öğrencileri örneklem
grubudur.
Görüşme: Araştırılan konu ile ilgili bilgi toplamak
amacıyla yapılan karşılıklı konuşma şeklinde bilgi
almayı sağlayan tekniktir. Görüşme bir sohbet
havasında olabileceği gibi, önceden amaca uygun
olarak hazırlanmış soru formu çerçevesinde de
uygulanabilir. Sorular ya açık uçlu sorulur ya da
katılımcının kendiliğinden konuşması sağlanır.
Genellikle kişi sayısının sınırlı olduğu araştırmalarda
kullanılır. Görüşme sesli ya da görsel olarak
kaydedilebileceği gibi araştırmacı görüşme sırasında
notlar da alabilir. Görüşmenin yüz yüze bir ilişkiye
dayanması, verilerin elde edilmesine açıklık ve
kesinlik kazandırır.

Görsel 1.15. Araştırma problemine ilişkin yüzeysel bilgilerden çok,
kişilerin düşünce, görüş ve deneyimleriyle ilgili bilgi toplanmak
istendiğinde kullanılır.

Monografi (Örnek olay): Sınırları
belirlenmiş tek bir konunun ya da toplumsal
bir birimin tüm yönleriyle derinlemesine
incelenmesidir. Örneğin, gecekondu ailesi
üzerine bir araştırma yapılırken gecekonduların
tarihsel gelişimi, gecekonduda yaşayan ailelerin
kültürel, ekonomik, düşünsel durumları, dini
ve ahlaki değerleri, gelir düzeyleri, yaşadıkları
ortam, tüketim alışkanlıkları, dinlenme ve
eğlenme alışkanlıkları derinlemesine incelenir.
Görsel 1.16. Monografiler bize, bir köy
İlk monografi çalışmaları Le Play tarafından
halkının kalkınması ya da bir firmanın
maden ocaklarında çalışan işçi ailelerine gelişmesi için neler yapılacağına dair biuygulanmıştır. Le Play’a göre en küçük sosyal limsel bilgiler sunar.
birim ailedir. Bu yüzden bir grubun sosyal
yapısı ancak aile monografisi ile anlaşılabilir.
Köy, şehir monografilerinden başka kuruluş monografileri de vardır. Bu monografiler
meslek gruplarını, siyasi bir partiyi ya da bir sendikayı derinlemesine inceler. Monografiler
bize, bir köy halkının kalkınması ya da bir firmanın gelişmesi için neler yapılacağına dair
bilimsel bilgiler sunar.

26

1. Ünite Sosyolojiye Giriş

Sosyometri: Küçük toplumsal gruplardaki bireylerin birbirlerine karşı duydukları
sevgi, nefret, kıskançlık, beğeni gibi ilişkileri gösteren bir araştırma tekniğidir.
Sosyometride amaç grup içi dayanışmayı tespit ederek, çatışmaları ve uyumsuzlukları
azaltmaktır. Bu nedenle bu teknik, birbirlerini tanıyan küçük gruplarda uygulanır. Bir
iş yerinin elemanlarına uygulanan sosyometri tekniğinde “İş yerinde aynı mekânda
kimle çalışmak istersiniz? Bir sorunla karşılaştığınızda kimle paylaşırsınız? Kim liderlik
özelliğine sahiptir? Kimle anlaşamıyorsunuz? gibi sorulara verilen cevaplarla çalışanlar
arası ilişkileri gösteren bir sosyogram (ilişki haritası) hazırlanır. Başarının yükselmesi,
verimin artması için kullanılan bir tekniktir.

1.6. TÜRKİYE’DE SOSYOLOJİ ÇALIŞMALARI
Ziya Gökalp (1876-1924): Eserlerinde Türk toplum
yapısı, töre, örf, âdet, gelenek-görenek, hars (kültür),
medeniyet, ahlak, din, siyaset konularını işlemiştir.
1915’te Dar-ul Fünun-u Osmanî’de (İstanbul Üniversitesi)
Sosyoloji Enstitüsünü kurmuştur. Ona göre sosyolojinin
konusu kavimler ve medeniyetlerle, gruplar ve kurumlardır.
Sosyolojinin amacı; toplumun temel özelliklerini ve
kimliğini açıklayarak, tarihimizi ve kimliğimizi tanımada
bize yardımcı olmaktır. Sosyoloji tümevarım yöntemini
kullanarak grup ve kurumları incelemelidir. “Türkleşmek,
İslamlaşmak ve Muasırlaşmak”, “Hars ve Medeniyet”,
“Türkçülüğün Esasları” önemli eserlerindendir. Medeniyet
(uygarlık) ve Hars (kültür) kavramları ile ilgili görüşleri
etkili olmuştur. Gökalp’e göre kültür; millîdir, doğaldır.
Uygarlık; evrenseldir, yapaydır.

Görsel 1.17. Ziya Gökalp

Prens Sebahattin (1878-1948): Kamucu toplum
yapısından bireyci toplum yapısına geçmenin gerekliliğini
savunmuştur. Kamucu toplumda kişi değil; aile, zümre ya da
devlet üstündür. Hürriyetler kısıtlı, fertler baskı altındadır.
Bireyci toplumda birey ve bireysel gayretler ön plandadır.
Aktif bir vatandaş olan sosyal yapının mimarıdır.
Böyle bir toplum yapısına sahip olabilmek için hür
bireyler yetiştiren bir eğitim sistemi kurulmalıdır.
Görüşlerinde ademi merkeziyetçi bir yönetim anlayışını
benimsemiştir. Bir merkezden değil, bir bölgenin
kendi kendini yönetmesi olan ademi merkeziyetçilik
fikrini ortaya attığı için çok tepki görmüştür. Hâlbuki P.
Sabahattin imparatorluğun geniş topraklara sahip olması ve
memuriyetten doğan hantal yapının yerel yönetim, adalet,
maliye gibi işlerin ilgili bölge halkı tarafından üstlenilmesi
gerekliliğini savunuştur. Gözlem ve monografi araştırma Görsel 1.18. Prens Sebahattin
tekniklerine önem vermiştir.

27

Sosyoloji 1

Mübeccel Belik Kıray (1924-2007): Toplumsal
değişme, kentleşme, sanayileşme kavramlarına dikkat
etmiştir. Uygulamacı, pozitivist, deneyselci yöntem
ve teknikleri kullanmıştır. “Ereğli Ağır Sanayiden
Önce Bir Sahil Kasabası” adlı eseri Türkiye’de yapılan
ilk kent araştırmasıdır. Ereğli’de yapılan demir çelik
sanayi tesislerinin şehre getireceği toplumsal değişim
ve dönüşümü incelemiştir. Ereğli çalışmasından sonra
gecekonduları tampon mekanizma olarak araştırmıştır.
Tampon mekanizma, toplumların değişme durumlarında
geçici olarak denge ve bütünlüklerini sağlayan, bunalım
ve çözülmenin önüne geçen kurumlara “tampon
mekanizma” denir. Ona göre Türkiye’de 20. yüzyılın ikinci
yarısından itibaren kentlere yoğun göçler başlamış ve Görsel 1.19. Mübeccel Belik
kentler düzensiz bir şekilde büyümüştür. İlk göç edenler Kıray
kentte sınırlı sayıda bulunan arsa ve konutlara yerleşmiş;
daha sonra göç edenler hem maddi imkânsızlık hem de
kent içindeki arsa ve konutların sınırlı olmasından dolayı kent çevresindeki boş arazilere
gecekondular yapmış; kent yaşamına adapte olmaya çalışmışlardır. Bu insanlar bir taraftan
kırsaldaki değer ve davranış biçimlerini sahiplenirken, diğer taraftan kent yaşamına ayak
uydurmaya çalışmışlardır. Bu anlamda gecekondular bireyler için tampon kurum özelliği
göstermektedir.
Türkiye'de sosyoloji çalışmalarına katkısı olan başka sosyologlar da vardır. Bunlardan
bazıları Ziyaeddin Fahri Fındıkoğlu, Cemil Meriç, Şerif Mardin, Hilmi Ziya Ülken'dir.
4. UYGULAMA
Aşağıdaki ifadelerin doğruluk değerlerini tablodaki yerlerine yazınız.
D
1. Tipik bir Anadolu kasabasının ayrıntılı olarak incelemesini yapmak isteyen
bir sosyolog sosyometri metodunu kullanır.
2. “Türkiye genelinde lise öğrencilerinin okul başarısında ailelerinin etkisi”
konusunu araştırmak isteyen bir sosyolog için uygun olan yöntem tarama
yöntemidir.
3. Sosyolojide araştırma yaparken incelenecek toplumun kültürünü tanımak
önemlidir.
4. Yöntem ve teknik aynı içeriğe sahip kavramlardır.
5. Sosyometri tekniği grup içindeki lider ya da liderleri gösterdiği gibi yalnız
kalan kişileri de gösterir.
6. Ziya Gökalp görüşlerinde ademi merkeziyetçi bir yönetim anlayışını
benimsemiştir.
7. Tarihsel yönü olan çalışmalar için belgelere dayalı araştırma yöntemini
kullanmak gerekir.

28

Y

1. Ünite Sosyolojiye Giriş

ÖZET

Sosyolojinin tanımı ve özellikleri
Toplumsal grupları, kurumları, kurumlar arası ilişkileri, toplumsal yapıdaki değişim
ve gelişim süreçlerini, toplumsal olay ve olguları sebep sonuç ilişkisi içerisinde bilimsel
yöntem ve teknikleri kullanarak inceleyen sosyal bir bilimdir. Sosyolojide toplumsal
olaylar açıklanırken bütüncül yaklaşım ağır basar. Sosyoloji normatif (kural koyan)
bir bilim değildir. Sosyolog olayları incelerken duygularının etkisi altında kalmadan,
nesnel (objektif) olarak ele alır. Sosyoloji, tek tek bireylerin sorunlarıyla değil, toplumu
ilgilendiren sorunlarla çok yönlü olarak ilgilenir. Toplumsal yaşamda toplumsal
ilişkiler sonucunda ortaya çıkan tek tek değişmeler (toplumsal olay) ile her zaman
ve her yerde olabilecek, yeri, zamanı, yapanı belli olmayan (sosyal olgu) durumlar
sosyolojinin araştırma konularıdır.
Sosyolojinin diğer bilimlerle olan ilişkisi
Sosyal bilimler doğrudan ya da dolaylı olarak insan ile bağlantılı olayları inceler.
Bu inceleme esnasında birbirleriyle yardımlaşırlar. Sosyoloji; genellikle tarih, psikoloji,
ekonomi, antropoloji, siyaset bilim ve coğrafya ile yardımlaşır.
Toplumu oluşturan unsurlar
Belirli bir coğrafi mekânda karşılıklı etkileşim içinde bulunan, ortak bir kültürü
paylaşan, kendilerini bir bütün olarak gören insan topluluğuna toplum denir. Toplumu
oluşturan unsurlar şunlardır: birey, toplumsal gruplar, kurum ve kuruluşlardır.
Toplumsal kurum, aynı özellikte bulunan toplumsal değer, kural ve olayların
oluşturduğu bütündür. Ekonomi ile ilgili değer, kural ve olaylar ekonomi kurumunu,
eğitim ile ilgili değer, kural ve olaylar eğitim kurumunu oluşturur. Temel toplumsal
kurumlar aile, eğitim, din, siyaset ve ekonomi gibi kurumlardır. Kurumların sosyal
hayattaki somut görünümlerine kuruluş denir. İki veya daha fazla bireyin sürekli
etkileşim içinde bulunarak ortak amaçlarını gerçekleştirmek için oluşturduğu topluluğa
toplumsal grup denir. Toplumsal gruplar büyüklüklerine göre, resmi olup olmamasına
göre, sürelerine göre ve aralarındaki ilişki şekline göre sınıflandırılabilirler.
Sosyolojinin doğuşunda etkili olan toplumsal olaylar
19. yüzyıla kadar toplumsal olaylara duyulan ilgi felsefi düzeyde kalmıştır. 19. yüzyılda
toplumlardaki değişme ve gelişmeler sosyolojinin inceleyeceği verilerin artmasını
sağlamıştır. Değişme ve gelişmeler, toplumsal yapıda oluşan sorunlar toplumun
kendine özgü yöntem ve tekniklerle incelenmesi zorunluluğunu doğurmuştur.
Böylelikle sosyoloji bilimi ortaya çıkmıştır. Sosyolojinin doğuşunda etkili olan olaylar:
Rönesans ve reform hareketleri, 1789 Fransız İhtilali, Sanayi Devrimi, Coğrafi keşifler
ve teknik ilerleme, kentleşme, kırsaldan kente göç…vb. Sosyolojinin doğuşu ve
gelişimine katkıda bulunan düşünürler: İbni Haldun, Auguste Comte, K. Marks, E.
Durkheim, Max Weber, F. Le Play’ dir.

29

Sosyoloji 1

ÖZET

Sosyolojik araştırmalarda kullanılan yöntem ve teknikler
Sosyolojik araştırmalarda kullanılan yöntemler: tarama yöntemi, alan çalışması ve
belgelere dayalı araştırmadır. Tarama yönteminde geniş kitlelerin belli bir konu ile
ilgili görüşlerine ulaşabilmek için anket tekniği kullanılır. Alan çalışmasında belli bir
olay, kişi ya da grup derinlemesine incelendiği için monografi, sosyometri, gözlem,
anket ve görüşme teknikleri ile bilgi toplanır.
Türkiye’de sosyoloji çalışmaları yapan düşünürler
Ziya Gökalp ‘’hars ve medeniyet’’, Prens Sabahattin ‘’ademi merkeziyetçilik’’,
Mübeccel Belik Kıray ‘’tampon kurum’’ kavramlarıyla ve toplum ile ilgili yazdıkları
eserleriyle sosyolojiye katkıda bulunmuşlardır.
NOTLARIM
............................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
.......................................................................................................................

30

1. Ünite Sosyolojiye Giriş

UYGULAMALARIN CEVAPLARI
1. UYGULAMA
Tarihçi, santralin hangi tarihte kimler tarafından kurulduğunu, dünyadaki nükleer
santrallerin durumunu, ülkedeki santral kurma çalışmalarının tarihsel kronolojisini,
Ekonomist, ülkenin enerji ihtiyacını karşılamadaki yerini, santraldeki üretim
araçlarını, santralin nasıl finanse edildiğini, maliyetini, üretim ve dağıtımla ilgili
yönünü,
Coğrafyacı santralin tarım, turizm, radyasyon açısından çevre ile uyumunu, doğal
çevreye etkisini, santrale ulaşım yollarını,
Siyaset bilimci, açılacak santralin seçim malzemesi ve propaganda aracı olarak
nasıl kullanıldığını, baskı gruplarının ve sivil toplum kuruluşlarının alınan kararla
ilgili tepkilerini,
Hukukçu, santralin çeşitli hukuksal anlaşmalarını ve bunlardan doğan haklarını ve
yükümlülüklerini,
Psikolog, santralde çalışanların ve yöneticilerin psikolojik tutumları, çalışma
şartlarının bireylerin davranışları üzerindeki etkilerini,
Sosyolog ise santraldeki toplumsal yapıyı, ilişkileri ve ilişkilerden doğan sorunları,
santralin bölgede yaşayan insanlar üzerindeki etkilerini, bölgedeki sosyal, kültürel
değişmeyi ne ölçüde etkilediğini araştırır.
2. UYGULAMA
Bir trende yolculuk eden insanlar, toplumsal bir grup olarak tanımlanamazlar çünkü
toplumsal grup özelliklerinin birçoğuna sahip değillerdir. Fiziksel yakınlık anlamında
aynı mekânda bulunmalarına rağmen yolcular birbirini tanımamaktadırlar. Karşılıklı
bir etkileşim içinde değildirler. Belirli bir hedefleri yoktur. Ortak ilgi ve değerlere sahip
değillerdir. Bu insanlar yolculuk esnasında bir problem çıktığında ortak bir çözüm
üretmek amacıyla bir araya geldiğinde grup oluşturmuş olurlar.
3. UYGULAMA
1. A. Comte 		
2. K. Marx 		
3. M. Weber 		
4. İbn-i Haldun		
5. E. Durkheim

4. UYGULAMA
1. Y (Monografi)
2. D
3. D
4. Y (Aynı içeriğe sahip kavramlar değildir)
5. D
6. Y (Prens Sabahattin)
7. D

31

Sosyoloji 1

1. ÜNİTE ÖLÇME VE DEĞERLENDİRME SORULARI

1. Diğer toplumsal bilimler gibi sosyoloji de yeri ve zamanı belirli olan somut olayları
inceler.
Yukarıda sosyolojinin hangi özelliği belirtilmektedir?
A) Nesnellik
B) Nedensellik
C) Olgusallık
D) Genellenebilirlik
2. Türkiye’de yaşayan Suriyeli mültecilerden 14-20 yaş grubunun sosyo ekonomik
durumları, öğrenim durumları, gelecekten beklentilerinin araştıran bir sosyolog
araştırma tekniklerinden hangilerini kullanamaz?
A) Anket
B) Deney
C) Monografi
D) Görüşme
3. Aşağıdaki olay ve olgulardan hangisinin sosyolojinin ortaya çıkışında etkili
olduğu söylenemez?
A) Sanayileşme ile birlikte ortaya çıkan sorunlar
B) Rönesans ve reform hareketleri süreci
C) Aydınlanma çağı ile birlikte ortaya çıkan yeni düşünce sistemi
D) Doğa olaylarında meydana gelen değişmeler
			
4. En az iki kişiden oluşan, birbirlerine ortak değerlerle bağlı, birliktelik duygusu
içinde olan insanların oluşturduğu topluluğa toplumsal grup denir.
Aşağıdakilerden hangisi bir toplumsal grup örneği değildir?
A) Aynı sınıfta okuyan öğrenciler
B) Aynı futbol takımında oynayan kişiler
C) Aynı mağazadan alışveriş yapan müşteriler
D) Aynı mahallede oturan komşular
5. Aile, komşu, arkadaş, akraba gruplarında görülür.
-Biz duygusu egemendir.
-Bireyler arası ilişkiler samimidir.
Yukarıda özellikleri belirtilen grup türü aşağıdakilerden hangisidir?
A) Birincil gruplar
B) İkincil gruplar
C) Resmi gruplar
D) Büyük gruplar

32

1. Ünite Sosyolojiye Giriş

6. Sanayi ve ticaretin etkili olduğu bir yerde, çekirdek aile yapısı vardır ve ilişkiler
resmi ve samimiyetten uzaktır.
Bu ifadede aile ve ilişki türünü belirleyen faktör aşağıdakilerden hangisidir?
A) Coğrafi yapı
B) Ekonomik yapı
C) Kültürel yapı
D) Siyasi yapı
7. Toplumsal yaşamdaki karmaşık ilişkileri analiz edebilmek için sosyal olay
ve olguların çok yönlü ve kuşatıcı olarak ele alınması sosyolojide hangi 		
yaklaşımın uygulanmasını zorunlu kılmaktadır?
A) Bütüncül yaklaşım
B) İndirgemeci yaklaşım
C) Psikolojik yaklaşım
D) Tarihsel yaklaşım
8. Aşağıdakilerden hangisi sosyolojinin özelliklerinden biri değildir?
A) Normatiftir.
B) Nesneldir.
C) Olması gerekeni değil, olanı inceler.
D) Olayları çok yönlü olarak ele alır.
9. Aşağıdaki düşünürlerden hangisi Türkiye’deki sosyoloji araştırmalarında yer
almamıştır?
A) Ziya Gökalp
B) Prens Sabahattin
C) M. Belik Kıray
D) Hoca Ali Rıza

		

10. Aşağıdaki bilimlerden hangisi sosyoloji ile en az ilişkilidir?
A) Biyoloji
B) Tarih
C) Coğrafya
D) Ekonomi
B D C A B A A D A

C

2

1

3

4

5

6

7 8 9 10

1. ÜNİTE CEVAP ANAHTARI

33

2. ÜNITE

BİREY VE TOPLUM

İnsan ve toplum ilişkisi çok yönlü ve karmaşık bir süreçtir.

NELER ÖĞRENECEĞİZ?
1. Sosyalleşmenin ne
olduğunu ve bireyin
sosyalleşmesinde etkili
olan unsurları,
2. Sosyalleşmenin hayat
boyu devam eden bir süreç
olduğunu ve toplumsal
ilişkiler açısından
önemini,
3. Toplumsal statü ve
rol kavramları ile bu
kavramlara ait rol
çatışması, rol pekişmesi,
anahtar statü ve anahtar
rol, sosyal saygınlık
kavramlarını,
4. Toplumsal hayatın
düzenlenmesinde değerler
ve normların önemini,
5. Toplumsal kontrolün
işlevlerini,
6. Toplumsal sapma ve
türlerini öğreneceksiniz.

ANAHTAR KAVRAMLAR
• Statü
• Toplumsal Kontrol
• Toplumsal Sapma
• Toplumsal Norm
• Sosyalleşme
• Toplumsal Rol
• Toplumsal Değer
• Prestij

Sosyoloji 1

GİRİŞ
İnsanlar, tarih boyunca her zaman bir toplum içinde varlıklarını sürdürmüşlerdir. Her
toplumun, bireylerin veya grupların belirli davranış kalıplarını benimsemesinde, sosyal
hayattaki önceliklerini buna göre sıralamasında, düzenlemesinde ve plânlamasında rol
oynayan kuralları ve değerler sistemi vardır. Bu ünitede sosyal ilişkilerin gelişmesinde ve
sürdürülmesinde aktif rol oynayan sosyalleşme, sosyal statü, rol ve sosyal değer
kavramlarıyla, bu konularla bağlantılı olarak toplumsal sapma ve toplumsal
kontrol kavramları açıklanacaktır. Böylece bireylerin günlük sosyal yaşamı daha iyi
anlayabilmeleri, birey ve toplum arasındaki karşılıklı ilişkiyi daha iyi yorumlayabilmeleri
olanaklı hâle gelecektir.

2.1. SOSYALLEŞME VE SOSYALLEŞMENİN UNSURLARI

?

Uzunca bir süre yalnız yaşamak zorunda olsaydınız nasıl bir hayatınız
olurdu?

İnsanların bir arada yaşamaları,
birbirleriyle iletişim kurmalarını ve böylece
birtakım ortak değerlerin oluşmasını
sağlamıştır. Bu da zamanla her toplumun
kendine özgü bir hayat anlayışı ve yaşam
tarzının ortaya çıkmasına yol açmıştır. Bu
hayat tarzı ve yaşam biçimi yüzyıllar boyu
kuşaktan kuşağa aktarılarak o toplumdaki
bireylerin
inançlarını,
düşüncelerini,
ideallerini kısaca kimliklerini şekillendirir.
Doğduğunda sadece biyolojik bir varlık olan
insan, büyüdükçe toplumun değerlerini, Görsel 2.1. Sosyalleşme doğumla başlayıp
özelliklerini tanır, öğrenir, kendine ömür boyu devam eden bir adaptasyon sühas beceriler edinir, toplumsal çevreye recidir.
hazırlanır, toplumla bütünleşir kısaca
toplumun bir üyesi hâline gelir. Bireyin yaşadığı toplumun değer ve normlarını, yaşam
biçimini öğrendiği ve benimsediği bu sürece sosyalleşme adı verilir. Bu süreç sayesinde
bireyler topluma benzer davranışlar geliştirerek tek tek kişiler yerine toplumun üyeleri
olan, birbirlerinden farklılıkları olduğu gibi birbirlerine büyük benzerlikler de gösteren
toplumsal bireyler hâline gelirler. Kişiliğimiz, toplum içindeki imajımız, sosyal statümüz
öteki insanlarla etkileşim ve ilişkilerimizden doğar. Bu nedenle bireyin tek başına
hayatını sürdürmesi mümkün değildir. Ömür boyu süren sosyalleşme sürecinde sadece
birey toplumdan etkilenmez; kişiliği ve davranışları ile de toplumu etkiler.

36

2. Ünite Birey ve Toplum

Sosyalleşme kendiliğinden gelişen bir süreç değildir. Her toplumda bireylerin sağlıklı
bir şekilde topluma uyum göstermesini sağlayan unsurlar vardır. Sosyalleşme araçları
olarak da bilinen bu dört temel unsur: aile, okul, arkadaş grupları ve kitle iletişim
araçlarıdır.
Aile, bireyin topluma uyumunda ilk ve en önemli kurumdur. Ailenin sahip olduğu
ekonomik koşullar, anne babanın eğitim düzeyi, aile içi şiddet, çocuk sayısı, yaşadığı
yer, kültürel değerleri, sağlık koşulları gibi etmenlerin çocuğun sosyalleşmesinde önemli
etkileri vardır. Günümüz sanayi toplumlarında ailenin birey üzerindeki etkisi ne kadar
azalsa da, bireyin topluma hazırlanmasında en önemli basamaktır. Konuşulan dil, yeme,
içme, giyinme alışkanlıkları gibi temel bilgi ve beceriler ile duygusal yaşantının ilk
örneklerini çocuk ailede öğrenir. Çocuğun beslenmesi, bakımı, ona gösterilen ilgi, şefkat
ve sevgi gibi davranışlar da çocuğun başkalarına karşı güven duygusu kazanmasında
rol oynamakta, sorumluluk almak, başkalarına saygı duyma gibi sosyal değerler, millî
duygular, toplumun kuralları ve işleyişi kişiye hep aile tarafından verilmektedir.
Okul, resmî ve örgütlü bir sosyalleşme kurumudur. Ailede başlayan topluma uyum
süreci okulda devam eder. Birey, toplumsal davranış kurallarını, sorumluluklarını
yaşamını kolaylaştıracak pek çok şeyi okulda öğrenir. Ayrıca şimdi ve gelecekte
karşılaşabileceği sorunları çözme becerisi kazanır. Okul bilgi donanımı sağlayarak
bireyin mesleğe yönelmesinde yardımcı olur. Bireyin kendisini tanımasını, becerilerinin
farkına varmasını sağlayarak, gelecekte toplumdaki konumunu belirler. Çocuk akranları
ile paylaşmayı ve rekabeti öğrenir. Zamanı doğru kullanma ve kendini kontrol etme
becerisini kazanır.
Arkadaş grubu, aile kadar hatta kimi zaman aileden daha etkili bir sosyalleşme
aracıdır. Yetişkinlerin kontrolünün daha az olduğu bu ortam, bireyin kendini daha özgür
hissetmesini sağlar. Doğru bir arkadaş çevresi, bireyin beğeni, sevgi, başarı duygularını
olumlu etkiler. Arkadaşları arasında yenme- yenilme, küçük görme- takdir etme,
işbirliği, özveri ve rekabet deneyimlerini yaşarlar. Böylelikle birey bağımsız bir kimlik
kazanır. Arkadaş grubu okul çağındakiler için kuralları öğrenme, yetişkinlerde evlilik,
çocuk yetiştirme ve aile hayatı konusunda bireyleri sosyalleştirir. Yapılan çalışmalar
arkadaş gruplarının en çok boş zamanı
değerlendirme, görünüm, cinsel yaşam gibi
konularda bireylerin sosyalleşmesine katkı
sunduğunu göstermektedir.
Kitle iletişim araçları (radyo,
televizyon, sinema, gazete, internet…vs.),
bireylerin toplum ile bütünleşmesinde,
toplumun bir parçası olmalarında,
toplumun kültürel değerlerini almalarında
ve yeni değerler edinmelerinde, inanç,
tutum ve davranışlarındaki değişmelerde
rol oynamaktadır. Kitle iletişim araçları
çocuklarla doğrudan bireysel bir etkileşim
içinde olmamakla birlikte aile içinde,

Görsel 2.2. Sohbet edeceğimiz zamanlarda
telefonla ilgilenmek bazen sosyalleşme süreci üzerinde olumsuz etki yapar.

37

Sosyoloji 1

komşuluk ilişkilerinde, okulda bir dizi rol modelleri sunduğundan sosyalleştirici
etkileri inkâr edilemez büyüklüktedir. Örneğin çocuk izlediği çizgi filmler, reklamlar
aracılığı ile kiminle nasıl konuşması gerektiğini, toplumda basit düzeydeki davranış
biçimlerini, (merhabalaşma, diş fırçalama, kişisel bakım temizliği gibi), arkadaşlık
ilişkilerini, değerleri, doğru-yanlış, iyi-kötü kavramlarını vs. öğrenerek dış dünya üzerine
bilgilenmektedir. Kitle iletişim araçlarının çocuğun sosyalleşmesindeki katkısının her
zaman olumlu yönde olabildiği söylenemez. Bazen dinî, ahlaki ve kültürel konularda
birey kitle iletişim araçlarından öğrendikleri ile ailesinden öğrendikleri arasında çatışma
yaşayabilmekte, çocuk zihinsel ve duygusal gelişimini olumsuz etkileyecek şiddet, kin,
suç, işkence ve nefret ifadelerini de öğrenebilmektedir.

!

Sosyal medyayı yeni bir sosyalleşme aracı olarak görenler, zamansal ve
mekânsal zorlukların ortadan kalkmasıyla ve az harcamayla dünyanın
dört bir tarafından arkadaş bulmanın veya aynı zevklere sahip insanlar
arasında gruplar kurup planlar yapıp gerçekleştirmenin başka bir yolla mümkün
olmayacağını savunmaktadırlar. Bu görüşün karşısında olanlara göre ise sosyal
medya; insanlar arasındaki sosyal ilişkileri zayıflatmakta, insanları birbirine yabancılaştırmakta, kendi içine kapanan, yaşamını bilgisayar başında sürdüren ve çevresini ihmal eden kişilerden oluşan problemli insanların oluşumuna yol açmakta
kısaca sosyalleşmesini olumsuz etkilemektedir.

Bir amacı gerçekleştirmek ve karşılıklı
etkileşimi geliştirmek için bir araya gelen,
aidiyet ve biz duygusuyla kültürel hayata
etki eden sivil toplum kuruluşları da
sosyalleşmede rol oynamaktadır. Sivil
toplum kuruluşlarına üyelik sayesinde
oluşan mensubiyet duygusu bireylerde
belirli bir grup kültürünü paylaşma, ortak
hareket etme, diğer grup üyelerinin düşünce
ve fikirlerine saygı gösterme gibi özellikleri
Görsel 2.3. Kiraz festivali
geliştirmektedir. Sorunlara karşı duyarlı,
birçok özgün düşünceleri olan bireylerin sivil toplum kuruluşları sayesinde fikirlerini
değerlendirme fırsatı bulabilmeleri sosyal hayattaki yerleri için önemli bir unsurdur.
Yukarıda sayılan faktörlerin yanı sıra günümüzde yeni satış ve pazarlama tekniklerinin
gelişmesi, ülkeler arası seyahatlerin kolaylaşması, insanların tatil kavramlarının
çeşitlenmesi, farklı alanlarda fuar organizasyonlarının yapılması, festivallerin
yaygınlaşması, konferans, sempozyum gibi aktiviteler ile toplumların birbirleriyle
işbirliği içerisine girmeleri sosyalleşme sürecine önemli katkılar yapmaktadır.

38

2. Ünite Birey ve Toplum

2.2. SOSYALLEŞMENİN AŞAMALARI

?

Başka bir ailede doğsaydınız yine aynı kişilik ve kimlikte, aynı değerlere
sahip olur muydunuz? Kendi ailenizle olup, bu seferde yaşadığınız
ortamın, arkadaş çevrenizin değiştiğini düşünün. Yine aynı kişi mi
olurdunuz?

Sosyalleşme hayat boyu devam eden bir süreçtir. İnsanlar gelişim dönemlerine
göre belirli davranışlar gösterirler ve bireyler yaşamın bu evrelerine uyum sağlamak
durumundadırlar. Sosyalleşme sürecinin birbirini takip eden dört döneminden söz
edilebilir. Bunlar çocukluk, gençlik, yetişkinlik ve yaşlılık dönemleridir.
Çocukluk, sosyalleşmenin en yoğun olduğu dönem olması ve etkisini ömür boyu
sürdürmesi bakımından diğer dönemlerden ayrılır. Bu dönemde bireyler temel davranış
kalıplarını ve toplumsal rollerini model alma yoluyla öğrenmeye başlarlar. Bireyin
ilerde mutlu ve başarılı olabilmesinde, çocukluk döneminde ona uygun fiziksel ve
sosyal çevrenin sunulmasının, geniş eğitim olanaklarından yararlandırılmasının, zengin
uyarıcılar içerisinde büyümesinin önemli katkıları vardır.
Sosyalleşme açısından en önemli dönem gençlik dönemidir. 15-24 yaş arasını kapsayan
bu dönem insanın hayat sürecinde çocukluktan çıkıp yetişkinliğe hazırlandığı önemli bir
aşamayı içerir. Bağımsız karar almanın, birey olmanın ve kimlik kazanmanın söz konusu
olduğu bu dönem hassas bir süreçtir. Bu dönemdeki sosyalleşme sürecinde gençler bir
yandan toplumun belirlemiş olduğu sınırlar içerisinde hareket ederken, diğer yandan da
rol karmaşası yaşar ve geleceğini belirleyecek kararlar alma durumuyla karşı karşıya kalır.
Bu dönemin sağlıklı atlatılabilmesi için aile ve eğitim kurumunun genç bireye olumlu
davranış ve kişilik modelleri sunması, her iki kurumca verilen kültür kodlarının uyum
içinde olması ve birbirleriyle çatışmaması gerekmektedir. Bedensel, ruhsal ve sosyal
bakımdan sağlıklı yetişen gençlik, sağlıklı toplum demektir.
Yetişkinlik dönemi, bireylerin gençlik
döneminde aldıkları kararların bir kısmını
hayata geçirip hedeflerini gerçekleştirdikleri,
bir kısmını da terk ettikleri bir dönemdir.
Sosyalleşme sürecinin en uzun dilimidir.
Yetişkinlerin sosyalleşmesi yeni sosyal
ilişkiler, sosyal konumlar ve meslekler
aracılığı ile gerçekleşir. İş hayatı, evlilik ve
ailenin sorumluluğunu üstlenme, giderek
yaşlanan anne babaya bakmak, çocukların
evlenmesiyle onların yaşamında olan
değişimlere ayak uydurmak bu dönemdeki
sosyalleşmenin en etkili olduğu alanlardır.

Görsel 2.4. İş ortamları yetişkinlere yeni
tecrübeler kazanma ve farklı insanlarla tanışma fırsatı sağlar.

39

Sosyoloji 1

Yaşlılık, yetişkinlik dönemine kıyasla sosyal ilişkiler açısından daha yoksuldur.
Mesleki işlevselliğin azalması, toplum yaşamının dışına itilmişlik duygusu ile birlikte
emekliliğe alışma bu dönemin önemli sosyalleşme konularındandır. Uzun süren bir
çalışma hayatının noktalanmasından sonra yaşlıların, hem meslek hayatlarından hem
de sosyal ve kültürel çevrelerinden uzaklaşma sürecine girmeleri sosyal uyumlarını
zayıflatmaktadır.

2.3. SOSYALLEŞME VE TOPLUMSAL İLİŞKİLER

?

Evde, okulda, sokakta, davranışlarınızda nelere dikkat edersiniz? Hiç el
âlem ne der diye bir kaygınız oldu mu? Sosyalleşmenin insan ilişkilerini
anlamlı kılmada önemi sizce nedir?

Sosyalleşmenin temel amacı bireyin
içerisinde yaşadığı toplumun benimsemiş
olduğu kültür ve değerleri önce özümseyip
sonra da gelecek nesle aktararak toplumun
sürekliliğini sağlamaktır. Bireyin kişilik
kazanımı ve toplumun sürekliliğini sağlama
gibi çok önemli bir işlevi yerine getiren
sosyalleşme olgusunun hangi değerler
çerçevesinde ve nasıl bir yolla gerçekleştiği
önemlidir. Bireyin yaşamı boyunca içinde
bulunduğu çevre ve kültürel ortamda Görsel 2.5. Bireylerin asosyal olmamaları
kurduğu toplumsal ilişkiler sonucu oluşan için kendileri dışında olan herkesle sağlıklı
davranış biçimleri sosyalleşme sürecinden toplumsal ilişkiler kurabilmeleri gerekir.
izler taşır. Bu nedenle sosyalleşmeyi sağlayan
kurumların, bireylerin sağlıklı sosyalleşebilmeleri için görevlerini başarılı bir biçimde
yerine getirmeleri ve bunun için de sağlıklı bir yapıya sahip olmaları gerekmektedir.

!

Toplumsal ilişki, iki ya da daha fazla insan arasında belli bir zaman sürecinde ve bir amaca yönelik olarak kurulan bağdır. İnsanların birbirlerine
olan ihtiyacı toplumsal ilişkilerin oluşmasını sağlar. Ev, okul, otobüs, alışveriş gibi farklı ortamlarda gerçekleşen toplumsal ilişkilerimiz yaşantımızı şekillendirir. Toplumsal ilişkiler; kişisel, kültürel, ekonomik ya da siyasal nitelikte olabilir.
Akrabalık, arkadaşlık ilişkileri; amir-memur ilişkileri; aile ilişkileri; bir derneğe üye
olmak gibi.
İnsan ilişkilerinde sosyalleşmenin önemi: Sosyalleşme, bireyler arasındaki ilişkileri artırır, uyuşmazlıkları azaltır. Birbirinden farklı birçok arzu ve fikrin bir ortak
noktada toplanmasını, toplum bütünlüğü içinde görünmesini, kaynaşmasını sağlar.

40

2. Ünite Birey ve Toplum

Birey diğer bireylerle gireceği iletişimleri, davranış modellerini adalet, tarafsızlık, iş
bölümü, düşünce ve kanaatlere saygı, tartışma, katılma gibi demokratik değerleri ilk
olarak aile içerisinde öğrenir. Aile içinde iletişim zayıfsa ve aile üyeleri bireye toplumun
benimsediği değerleri aktarmada problem yaşıyorsa bireyin sosyal ilişkileri bundan
olumsuz yönde etkilenecektir.
Okul çağında çocuğun akran veya oyun gruplarından birine katılması hem ihtiyaç
hem de sosyalleşmesi için bir zorunluluktur. Okulda öğrenilen disiplin ve kurallara uyma
davranışı bireyin çalıştığı işyeri, dernek, kurum veya herhangi bir kuruluşun içinde
göstereceği disiplin anlayışının temelini oluşturur. Çocukken oyunu kuralarına göre
oynayan, arkadaşlarının haklarına saygı gösteren birey, büyüdüğünde toplum kurallarına
uyan sosyal bir insan olur. Özellikle çocukluk ve gençlik dönemlerinde insani değerler
(sevgi, saygı, hoşgörü, adalet, eşitlik, özgürlük), ahlaki değerler (hırsızlık yapmamak,
şefkat ve merhamet etmek, güvenilirlik, çalışkan olmak), millî değerlerle (bayrak, dil, din,
vatan, örf-âdet) yetiştirilen bireyler insanlarla daha sağlıklı bir iletişim kurarlar.
Birey ile toplumun kural ve değerleriyle karşılaştığında kurulan ilişki biçimi, onun daha
sonraki toplumsal ilişkilerinde etkin rol oynar. Örneğin, trafik kurallarına sadece polisin
veya kameranın olduğu yerlerde uyan bir baba çocuğuna şu örtülü mesajı vermektedir:
“Ceza almamak için kurallara uyulur.” Bu örtülü mesaj çocuğun sonraki kurallara uyma
davranışını şekillendirir. Kendi ve karşısındakilerin can güvenliği için değil de ceza
yememek için kurallara uyma davranışı, bireyin daha sonra karşılaştığı farklı olay ve
durumlara karşı olan tepkisini de etkiler. Her gelişim döneminde sağlıklı bir sosyalleşme
geçiren insanın toplumsal ilişkileri de sağlıklı olur.
Dağlık bir bölgede adam küçük oğluyla yürürken oğlan ayağını taşa çarpar ve acısıyla,
“Ahhh!” diye bağırır. Dağdan, “Ahhh!” diye ses gelir ve bu sesi duyan çocuk hayret eder.
Merakla “Sen kimsin?” diye bağırır ama aldığı yanıt “Sen kimsin?” olur. Çocuk bu yanıta
kızar ve “Sen bir korkaksın!” diye bağırır. Dağdan aldığı yanıt “Sen bir korkaksın!” olur.
Babasına bakar ve “ Baba ne oluyor?” diye sorar. “Oğlum dikkat et!” diyen baba, vadiye
doğru, “Sana hayranım!” diye bağırır. Ses, “Sana hayranım!” diye cevap verir. Baba, “Sen
harikasın!” diye bağırdığında, “Sen harikasın!” diye cevap gelir. Çocuk şaşırmıştır ama
hâlâ ne olduğunu pek anlayamamıştır. Baba oğluna durumu açıklar. “Oğlum, insanlar
buna yankı derler ama gerçekte yaşamın kendisidir. Yaşama ne verirsen onu yansıtır sana.
Yaşam senin davranışının bir aynasıdır. Eğer yaşamında çok sevgi istiyorsan insanları
daha çok sev. Eğer sana saygılı davranılmasını istiyorsan insanlara saygılı davran. Eğer
başkaları tarafından anlaşılmak istiyorsan önce başkalarını anlamaya gayret göster.
Eğer insanların sana saygılı ve sabırlı davranmasını istiyorsan önce sen insanlara sabırlı
davranmalısın. Oğlum, yaşamda ne ekersen onu biçersin. Bu doğa yasası yaşamın her
yönü için geçerlidir.
(Enfes Öyküler, Turgay Yalanız s.43.)

41

Sosyoloji 1

Önceki sayfada yer alan metinden hareketle toplumsal ilişkilerde dikkat edilmesi
gereken hususların neler olması gerektiği hakkında düşüncelerinizi aşağıdaki
boşluğa yazınız.
…………………………………………………………………………………………
……………………………………………………………………………………………
….…………………………………………………………………………………………
….…………………………………………………………………………………………
….…………………………………………………………………………………………
….…………………………………………………………………………………………
….…………………………………………………………………………………………
….…………………………………………………………………………………………

2.4. TOPLUMSAL STATÜ, ROL VE SAYGINLIK (PRESTİJ)

?

Bir avukatın savunma yapması, bir doktorun hasta muayene etmesi,
ailelerin çocuklarının temel ihtiyaçlarını karşılaması, bir görev midir
yoksa işgal ettikleri konumlarına bağlı bir zorunluluk mudur?

Gündelik yaşam bir tiyatro oyununa benzer. Tiyatro oyununda olduğu gibi toplumda
da bireylerin işgal ettiği bir yer vardır ve bu yere bağlı olarak birtakım davranışları yerine
getirmeleri beklenir.
Toplumsal Statü
Bireyin toplumdaki yerini, konumunu, mevkiini belirtmek için kullanılan bir
kavramdır. Öğrenci, marangoz, milletvekili, yaşlı, genç, kadın gibi. Bu yeri belirleyen
bizzat toplumun kendisidir. Toplum, karmaşık sosyal ilişkiler üzerine kurulu olduğu
için birey aynı anda birden fazla statüye sahip olabilir. Bir erkeğin baba, eş, amca, dayı,
kuzen, kardeş, memur vb. statülere sahip olması gibi. Statüler bireylere birtakım haklar
sağlar ve sorumluluklar yükler.
Statü aynı zamanda kişilerin kategorilerini de belirlemektedir. Örneğin öğretmenlik
statüsü eğitimi, avukatlık adaleti, öğretim üyeliği bilimi, polislik emniyeti çağrıştırır.
Statüler iyi, önemli, işlevsel, kötü, düşük, yüksek, değerli, değersiz gibi nitelenmektedir.
Bu nitelikler statülerin saygınlığının göstergesidir.
Toplumsal Statülerin Belirleyicileri
Bireylerin statülerinin dayandığı kaynaklar servet, soy, cinsiyet, yaş, gelir seviyesi,

42

2. Ünite Birey ve Toplum

dinî inanç, eğitim düzeyi, bireysel yetenek, sahip olunan iş ve işin önemi, medeni durum
vs. olabilir. Statülerin belirlenmesinde önemli bir etken olan bu özelliklerin bazılarında
değişiklik yapmak oldukça güçtür, bazılarında ise imkânsızdır.
Toplumsal Statülerin Özellikleri
- Bazı statüler doğuştan vardır, bazıları sonradan kazanılır.
- Aynı anda birden çok statüye sahip olunabilir.
- Bireylerin sahip oldukları statülerin sayısı zamanla artar.
- Her statü kendisine özgü bazı kurallara bağlıdır.
- Statüler arasında karşılıklı ilişki vardır.
- Statüler toplumdan topluma değişebilir.
Toplumsal Statü Türleri
1. Verilmiş Statüler: Bireyin herhangi
bir çabası olmadan doğuştan sahip olduğu,
seçme şansının bulunmadığı statülerdir.
Bireyin cinsiyeti, yaşı, ailesi, soyu, rengi,
akrabalık ilişkileri vs. kendi elinde değildir.
Yaşlı, genç, erkek, kadın, Laz, Çerkez veya
Türk olmak gibi. Bu statüler bir emek sonucu
elde edilmiş statüler değildirler. Doğuştan
gelen statülerin hangisinin daha önemli
olduğu toplumdan topluma, kültürden
kültüre farklılık göstermektedir.

Görsel 2.6. Bireyin doğuştan sahip olduğu
milliyeti, cinsiyeti ve ten rengi verilmiş statüdür.

2. Kazanılmış Statüler: Bireyin çabası sonucu elde ettiği sonradan kazanılan
statülerdir. Üniversite öğrenciliği, öğretmenlik, hekimlik, arkadaşlık vs. kazanılmış olan
sosyal statülerdir. Özellikle gelişmiş ülkelerde doğuştan elde edilen statü giderek önemini
kaybetmekte kazanılan statü daha önemli hâle gelmektedir. Bu statüler demokratik
toplumlarda bireylerin yetenekleri, eğitimleri yoluyla kolay değişir.
Kişinin sahip olduğu statüler içerisinde toplumsal hayatta öne çıkan, baskın olan
statüsüne anahtar statü denir. Anahtar statünün belirlenmesinde toplumun değerleri
etkilidir. Ekonomik değerlerin ön planda
olduğu toplumlarda bireylerin meslekleri
genellikle anahtar statüdür. Çocuğu olan
bir kadının anahtar statüsü anneliktir fakat
bu kadın aynı zamanda başarılı bir iş kadını
ise bu kez anahtar statüsü mesleği olacaktır.
Anahtar statü, bireyin kendi hakkında
dünyaya açtığı en geniş penceredir. Toplum
bireyi daha ziyade o pencereden görür ve
bireyin diğer statülerini anahtar statüsüne
Görsel 2.7. Bireyin sahip olduğu meslek
göre yorumlar.
sonradan kazanılmış statüdür.

43

Sosyoloji 1

Statüye uygun olarak yapılması gereken davranışlara toplumsal rol denir. Toplumsal
statüler kişiyi belirli toplumsal kurallara uymaya zorlar. Bu kurallara uymak toplumsal
rolü yerine getirmektir. Toplumsal statü, statik iken toplumsal rol dinamiktir. Diğer bir
deyişle rol, statünün davranışsal yönüdür. Bireyin rolünü yerine getirmesi, statünün
verdiği hakları kullanması, ödevlerini yapmasıdır. Öğrenciden ders çalışması, doktordan
hastasını muayene etmesi, öğretmenden ders anlatması beklenir. Statü olmaksızın rolün,
rol olmaksızın statünün anlamı yoktur. Her statünün rolü ait olunan toplum tarafından
belirlenir. Örneğin annelik rolü her toplumun özelliğine göre farklı biçimlerde yerine
getirilir. Bireyin statüsüne uygun biçimde yaptığı gerçek rol, toplumun beklentilerine
uygunsa onaylanır, uygun değilse onaylanmaz. Statülere bağlı olarak roller de zaman
içinde aynı kalmayıp değişkenlik gösterir. Örneğin, tarım toplumlarında kadının rolleri,
sanayi toplumunda değişikliğe uğramıştır.
Bireyin baskın olan anahtar statüsüne uygun olarak yaptığı davranışlara anahtar rol,
statü ile ilgili olarak bireyin yapabildiklerine gerçek rol denir. Toplumda her rolün yerine
getirilişine dair bir beklenti vardır. Toplumun bireyden yapmasını istediği bu davranışlara
ideal rol denir. Örneğin; Ahmet Bey; eş, baba, evlat, arkadaş, inşaat mühendisi, komşu,
vatandaş gibi pek çok statüye sahiptir. Bu statüler içerisinde onun yaşam standardını
belirleyen, insanlarla ilişkilerini düzenleyen mesleği; yani inşaat mühendisi olması onun
anahtar statüsüdür. Yapıların plan, proje ve denetlenmesinin yapılması Ahmet Bey’in
anahtar rolüdür. Ahmet Bey’in mühendis olarak işinde yapabildikleri gerçek rolüdür.
Toplumun Ahmet Bey’den mühendis olarak yapmasını beklediği davranışlar ise ideal
roldür.
İnsanlar aynı anda birçok statü ve role sahiptir. Roller kimi zaman birbirini destekler
kimi zaman da çatışmaya neden olur. Bireyin rolleri arasındaki uyumsuzluğa rol çatışması
denir. Örneğin, hâkim olan bir babanın oğlunu yargılamak zorunda olduğunda yaşadığı
durum rol çatışmasıdır.
Bir rolün diğer bir rolün yerine getirilmesini kolaylaştırmasına da rol pekişmesi denir.
Mesela; avukat birinin iyi bir siyasetçi olması, edebiyat öğretmeninin iyi bir yazar olması
gibi.
Toplum her statüye aynı değeri yüklemez. Toplumsal statüler arasında hiyerarşik bir
yapı olduğundan her statü aynı değerde değildir. Kimi insanlar ya da mesleklere ilgi daha
fazladır. İşte kişinin statülerine toplumun verdiği değere toplumsal saygınlık (prestij)
denir. Statülerin saygınlıkları toplumdan topluma ya da aynı toplumda zaman içinde
değişikliğe uğrayabilir. Birey bu saygınlığı ya statüsü nedeniyle ya da kişisel özellikleriyle
elde eder. Birincisine statüsel saygınlık, ikincisine ise kişisel saygınlık adı verilir. Statüden
kaynaklanan saygınlık, aynı statüye sahip kişilerde aynıdır. Kişi statüsünü kaybedince
statüden kaynaklanan saygınlığını da kaybeder. Bir genel müdür emekli olduktan sonra
statüsel saygınlığını yitirir ancak iyi bir insan ise saygı görmeye devam eder. Kişisel
saygınlık ise kişinin hem mesleğini iyi yapması hem de olumlu kişilik özelliklerine sahip
olması sonucu kazanılır. Aynı işi yapan iki diş hekimi ya da iki öğretmen aynı kişisel
saygınlığa sahip olamayabilir. Yalan söyleyen bir avukat, sarhoş olarak işe gelen bir müdür,

44

2. Ünite Birey ve Toplum

hastasına gerekli özeni göstermeyen bir doktor, statüsü ne olursa olsun kişisel saygınlığa
sahip değildir çünkü statüsel saygınlık, kişisel saygınlığın güvencesi değildir.
Günümüzde dijital çağın en önemli kullanım araçlarından olan akıllı cep
telefonlarının gençlik tarafından bir statü göstergesi olarak kullanılması doğru
mudur? Düşüncelerinizi aşağıda ayrılan yere yazınız.
…………………………………………………………………………………………
……………………………………………………………………………………………
….…………………………………………………………………………………………
….…………………………………………………………………………………………

1. UYGULAMA
I. 1971 yılında Stanford Üniversitesi' nde psikolog olarak çalışan Philip Zimbardo
liderliğinde mahkûm veya gardiyan olmanın verdiği psikolojik etkilerle ilgili bir
deney yapılmıştır. Yapılan bu deneyde psikolojik ve sosyal yönden dengeli 24 öğrenci
seçilmiş, yarısı mahkûm rolü, diğer yarısı da gardiyan rolü oynamak üzere iki gruba
ayrılmışlardır. Mahkûmlar ve gardiyanlar çok çabuk bir şekilde rollerine adapte
olmuşlardır. Deneyden sadece 36 saat sonra bile mahkûm rolünü oynayanların
psikolojik olarak sarsıldıkları, kendilerinden geçtikleri, gardiyan rolünü oynayanların
ise mahkûmlara karşı sadist bir şekilde davrandıkları görülmüş, bu nedenle deney 6.
gününde sonlandırılmıştır.
Yukardaki deneyden hareketle toplumsal rollerin davranışları nasıl etkilediği
söylenebilir?
II. Aşağıda verilen ifadelerin doğruluk değerlerini (D-Y şeklinde) karşılarına
yazınız.
D
Y
1. Statüler toplumdan topluma değişmez.
2. Sağlıklı sosyalleşme bireye olumlu davranışlar kazandırır.
3. Bireyin toplumda sahip olduğu konuma rol denir.
4. Statülere bağlı olarak roller zaman içinde değişiklik gösterir.
5. Doğuştan getirilen statülerde eğitim ve yeteneklerin önemli bir payı vardır.
6. Kişisel saygınlık kişinin hem mesleğini iyi yapması hem de olumlu kişilik
özelliklerine sahip olması sonucu kazanılır.
7. Anaokulu öğretmeni olan bir annenin, çocuklarını eğitirken bu bilgisini
kullanması rol pekişmesidir.
8. Subayın kendi aile üyelerine askermiş gibi davranması rol çatışmasıdır.

45

Sosyoloji 1

2.4.1. Hak ve Görevlerimiz
Toplumsal hayatta bireylerin statüleri ve bu statülere ilişkin oynadığı roller ilişki kurduğu
insanlara ya da gruplara göre değişir. Toplumsal ilişkilerin sağlıklı sürdürülebilmesi
için bireylerin, grup ve kuruluşların statülerinden doğan rollerini oynarken hukuk
düzeninin kendilerine tanıdığı ve koruma altına aldığı haklarını ve yetkilerini bilmeleri,
üstüne düşen sorumluluklarını da yerine getirmeleri gerekmektedir. Örneğin, bir
öğrencinin (öğrencilik statüsü gereği) okulun kütüphanesinden yararlanma hakkı vardır
ancak zamanında ve temiz bir şekilde kitabı iade etme sorumluluğu da vardır. Aynı
öğrenci tedavi olmak için gittiği kurumun kurallarına uyma görevi karşılığında tedavi
hizmetinden yararlanma hakkını kullanabilir. Evlat olma statüsü gereği ana babasından
temel ihtiyaçlarının giderilmesini isteme hakkına karşılık, kendisinden de ana babaya
karşı saygılı olmak, güler yüzlü ve nazik davranmak gibi sorumluluklarını yerine getirmesi
beklenir. Vatandaşlık statüsü gereği bireylerin devletten yaşam hakkının korunması,
güvenlik, haberleşme, eğitim, sağlık gibi alanlarda hizmet alma hakları vardır ama buna
karşılık vatandaşın da vergi vermek, askere gitmek, kanunlara uymak gibi sorumlulukları
vardır. Kısaca bireylerin toplumsal konumu ile toplumdaki görevleri, sorumlulukları ve
davranışları arasında bağ vardır. Bireylerin statülerinden doğan haklarının bilincinde
olması, haklarına sahip çıkması, herkesin üstüne düşen görev ve sorumlulukları yerine
getirmesi sağlıklı bir toplumsal yaşam için kaçınılmazdır.

2.5. TOPLUMSAL DEĞER VE NORMLAR

?

Örf, âdet, gelenek ve görenekler ile yasalar olmasaydı insanların bir arada
yaşamasını ve bu yaşamın düzenlenmesini sağlamak mümkün olabilir
miydi?

Görsel 2.8. Maddi ve manevi değerler toplumsal yaşamın önemli bir unsurudur.

Toplumdaki kişilerin içten bağlı oldukları ve kendilerini uymak zorunda hissettikleri
ortak duygular, düşünceler, kurallar ve uygulamalara toplumsal değer denir. Aileye
bağlılık, misafirperverlik, dürüstlük, namus, bayrak, vatan, iyilik, özgürlük, yardımseverlik,
adalet, dayanışma, sorumluluk gibi. Genellikle beğeniye, ahlak ve inançlara dayanır.
Değerler, davranışlarımızı yargılarken ve hayattaki amacımızı seçerken başvurduğumuz,

46

2. Ünite Birey ve Toplum

bize neyin doğru neyin yanlış olduğunu söyleyen standartlardır. Değerler, toplumların
tarihsel gelişim sürecinde oluşur ve birey, bu değerleri doğduğunda toplumda hazır bulur.
Farklı toplumların değerleri birbirlerinden farklı olabilir. Bazı toplumlarda bireycilik
ve rekabetçilik önemli değerler olarak görülürken mütevazilik ise bir zayıflık olarak
görülebilir.
Toplumsal Değerlerin Özellikleri
• Bir toplumdaki ilişkileri düzenleyen değerlerdir. Bir davranışın olumlu olarak kabul
edilmesi yürürlükteki toplumsal değerlerle uyum içinde olmasına bağlıdır.
• Değerler toplumda işbirliği ve dayanışmayı, biz duygusunun gelişmesini sağlar.
• Değerler düşünce, tutum ve davranışlarımıza yansır. Değerler bireyler üzerinde baskı
uygulayarak onların davranışlarını kontrol eder. Örneğin, doğruluğu benimseyen
bir kişi, davranışlarını bu değer doğrultusunda şekillendirir ve yalandan uzak
durur. Vatansever bir insan ülkesi ile ilgili bir tehdit oluştuğunda canını vermekten
çekinmez.
• Toplumsal değerlerin bir kısmı, birçok toplum ya da ulus tarafından benimsenebilir.
Örneğin Hz. Muhammed’in “Veda Hutbesi” nde ve “İnsan Hakları Evrensel
Bildirgesi” ile ortaya konulan değerler evrensel niteliktedir.
Toplumsal Değerlerin İşlevleri
• Bireylerin toplumsal kimliğinin oluşmasında rol oynarlar.
• Bireylerin toplumsal rollerini seçmelerinde ve gerçekleştirmelerinde rehberlik eder.
• Toplumda arzu edilen, istenen düşünme ve davranış kalıplarını belirler.
• Bireyler ya da gruplar tarafından ortak olarak benimsenip paylaşıldığı için
dayanışmayı güçlendirir.
Sosyal bir varlık olan insan birlikte yaşarken, aralarındaki ilişkileri düzenleyecek ve bu
düzeni koruyacak kurallara ihtiyaç duyar. Kurallar toplumun sağlıklı işleyişini, barış ve
huzurunu sağlar. Değerler normlar ile somutlaşır; etkinlik kazanır.
Toplumsal norm, önceden belirlenmiş,
bireylerin nerede ve nasıl davranmaları
gerektiğini düzenleyen, yaptırım gücü olan
kurallar sistemidir. Normlar değerlere
dayalı olarak geliştirilirler. Örneğin
dürüstlük toplumun önemli değerlerinden
biri olduğundan yalan söyleme davranışı,
yaptırımı olan kurallarla engellenmeye
çalışılır. Adaletli olmak bir değerdir.
Yöneticilerin çalışanlarına karşı adil olması,
eşit hak ve sorumlulukları yerine getirmesi
Görsel 2.9. En iyi trafik kuralı, başkalarının
normların varlığını gerektirir. Hoş görülü
haklarına saygı göstermektir.
olmak bir değerdir. İnsanların düşünce ve
kanaatlerini özgürce dile getirmelerine
engel olmamak da bir normdur.

47

Sosyoloji 1

Toplumsal Normların Özellikleri
• Bir davranışın norm hâline gelebilmesi için bireyler arasında ortaklaşa uyulan bir
davranış olması, davranışa bir değer atfedilmesi, davranışa uyulmadığı takdirde o
davranışla ilgili bir yaptırım gücünün ortaklaşa kabul edilmesi gerekir.
• Normlar kişiler için denetleyici, düzenleyici ve yol göstericidir.
• Normlar sayesinde birey toplumda nasıl davranacağını bilir veya başkalarının
nasıl davranacağını tahmin eder. Diğer bir deyişle normlar sosyalleşme sürecinde
öğrenilirler ve normların büyük kısmına otomatik olarak uyduğumuz için çoğu
zaman normlara uymakta olduğumuzu fark etmeyiz.
• Toplumdan topluma veya aynı toplumda zamanla değişir.
• Toplumsal kontrolü sağlar. Böylece toplumun düzeni ve devamlılığı sağlanır.
• Çoğunluğun sosyal normlara uyması sosyal bütünleşmeye, uymaması ise sosyal
çözülmeye neden olur.
• Bireylerin davranışlarını sınırlayan emir ve yasaklardır. Uymayanlar cezalandırılır,
zorlayıcıdır.

Normlar belirli durumlarda insanların nasıl davranmaları gerektiği konusunda
yaptırımı olan kurallardır. Toplum üyelerinin normlara uymasını sağlamak için
kullanılan araçlara yaptırım denir. Yaptırımlar, beklentilere uyan davranışların
ödüllendirilmesi gibi olumlu ya da beklentilere uymayan davranışların cezalandırılması
gibi olumsuz olabilir.
Düzenin olduğu yerde karmaşadan, korkudan ve belirsizlikten söz edilemez.
Normlara uygun davranışlar ödüllendirilir; uygun olmayanlar cezalandırılır. Örneğin,
eşine şiddet uygulayan birey toplum tarafından ayıplanır, dışlanır. Çıkarıldığı mahkeme
tarafından da hukuk kurallarına aykırı davrandığı için cezaya çarptırılır. Normlar ikiye
ayrılır:
Yazısız (resmi olmayan) normlar: Toplumun içinde zamanla oluşan, insanların
birbirlerini rahatsız etmemelerini, birbirlerine saygılı davranmalarını sağlayan
toplumsal kurallardır. Örf, adet, gelenek, görenek ile ahlak ve görgü kuralları yazılı
olmayan kurallardır. Bu kurallara uyulmadığında ayıplama, kınama, dışlama şeklinde
toplumun yaptırımı ile karşılaşılır. Büyüklerine karşı saygısızca davranan bir birey,
yolda çocuğunu döven bir ebeveyn toplum tarafından ayıplanır.
Yazılı (resmî) normlar: Gücünü devletten alan, uyulması zorunlu, yaptırım gücü
yüksek yazılı kurallardır. Yasa, tüzük, yönetmelik vb. uygun davranmayanlar
cezalandırılır. Yazılı normlar anayasaya aykırı olamaz. Kırmızı ışıkta arabanın geçmesi,
bir öğrencinin yazılıda kopya çekmesi, bir futbolcunun oyunu kurallara göre
oynamaması yazılı normlara aykırıdır. Bu kurallara uymayan bireyler gereken şekilde
cezalandırılır. Normlar toplumsal kontrol aracılığı ile gerçekleşirler
.

48

2. Ünite Birey ve Toplum

2.6. TOPLUMSAL KONTROL

?

Okullarda öğrencilere veya iş yerlerinde çalışanlara ödül veya ceza
verilmesinde, trafik kurallarına uymayan sürücülere ceza kesilmesinde,
toplu taşıma araçlarında yüksek sesle müzik dinleyen bir gencin çevresi
tarafından uyarılmasında temel amaç sizce nedir?

Toplumsal barışın ve huzurun korunması sosyal düzenin sağlanmasına bağlıdır.
Toplumların kendi varlıklarını ve düzenlerini devam ettirmek için değer ve normlara
uygun olmayan davranışları engellemeye yönelik olarak almış olduğu önlemler vardır. Bu
önlemlere toplumsal kontrol denir. Toplumsal kontrol, yaptırım gücünü hukuktan ya da
toplumdan topluma değişen kurallardan (ahlak, din, gelenek gibi) alır.
Sağlıklı bir sosyalleşme süreci geçirmeyen bireylerin toplumdaki değer ve normları
tam anlamıyla öğrenip, davranışa dönüştüremediği durumlarda baskı mekanizmaları
bireyi topluma uymaya zorlar. Örneğin, bir kadının bebeğini ölüme terk etmesi sadece
kınanması gereken kötü bir davranış değil, bebeğin yaşama hakkını elinden aldığı için
hukuki cezayı da gerektiren bir davranıştır.
Toplumsal kontrol mekanizmaları ikiye ayrılır:
Resmî Toplumsal Kontrol: Bireylerin gösterecekleri davranışların hangilerinin cezalandırılacağı,
bu cezaların kimlerce verileceğini belirten toplumsal
kontrol düzenlemeleridir. Resmî toplumsal kontrolü
sağlayan en büyük kurum devlettir. Yazılı normlara
göre davranılmadığında devletin resmî organları tarafından para veya hapis cezası, hak mahrumiyetleri ya da toplumsal hizmetlerde çalıştırılma şeklinde
kontrol sağlanır. Toplumsal kontrolü sağlamakla yüGörsel 2.10. Mahkemeler toplumkümlü olan kuruluşlar görevlerini yerine getirirken sal kontrolü sağlar.
yasaların belirlediği çerçevede hareket ederler. Gelişmiş toplumlarda hukuk kuralları toplumsal kontrolü
sağlamada daha etkilidir. İkincil gruplarda daha etkili bir kontrol mekanizmasıdır.
Resmî Olmayan Toplumsal Kontrol: Gücünü yazısız normlardan alan, birey davranışına yön veren kontrol biçimidir. Dine, ahlaka, geleneklere dayalı yaptırımlardır. Bu
yaptırımları toplum uygular. Yaptırımlar belirsizdir ve yazılı değildir. Yazısız normlara
göre davranılmadığında toplum ayıplama, kınama ve dışlama şeklinde bireyde baskı
oluşturur. İtibar kazanma isteği ya da kaybetme korkusu, dedikodu, ekonomik baskılar
insanların hareketlerini yönetmekte ve kontrol etmektedir. Birincil gruplarda daha etkili
bir kontrol mekanizmasıdır.

49

Sosyoloji 1

Toplumsal Kontrolün İşlevleri
• Toplumsal kontrol toplumsal yapının maddi
ve manevi unsurları arasında uyumlu bir
bütünlük oluşturur.
• Norm ve değerlerin yerleşik hâle gelmesini,
böylece toplumun bütünlüğünü, sürekliliğini
ve düzenini sağlar.
• Bireyin davranışlarını sınırlandırarak ve
toplumsal değerleri benimseterek toplum
çıkarlarını korur.
• Benimsenen toplumsal değer ve kurallar
birey tarafından içselleştirilerek kişiliğin bir Görsel 2.11. Toplum hayatında
önemli bir yer tutan insan ilişkileri
parçası hâline getirilir.
belli kurallara dayanır.
• Getirdiği sınırlamalarla, verdiği ödül ve
cezalarla herkesin görevini yerine getirmesini sağlar. Böylece insanların başkalarına
zararı olabilecek davranışlarına engel olur. Bireylerin topluma uyumunu kolaylaştırır.

KIRIK CAM TEORİSİ
Suçlarla mücadeleyi nasıl başardın" sorusuna New York'un
efsane Belediye Başkanı Giuliani' nin cevabı şöyle olmuştu.
"Metruk bir bina düşünün. Binanın camlarından biri bile
kırılsa, o camı hemen tamir ettirmezseniz, çok kısa sürede, oradan
geçen herkes bir taş atıp, binanın tüm camlarını kırar. Ben ilk cam
kırıldığında hemen tamir ettirdim. Bir elektrik direğinin dibine
ya da bir binanın köşesine, biri, bir torba çöp bıraksın. O çöpü
hemen oradan kaldırmazsanız, her geçen, çöpünü oraya bırakır
ve çok kısa bir sürede dağlar gibi çöp birikir. Ben ilk konan çöp
torbasını kaldırttım."
Bir sokağın suç bölgesine dönüşme süreci önce tek bir
pencere camının kırılmasıyla başlıyor. Çevreden tepki gelmez ve
cam hemen tamir edilmezse oradan geçenler o bölgede düzeni
sağlayan bir otorite olmadığını düşünüyor, diğer camları da
kırıyorlar. Ardından daha büyük suçlar geliyor; bir süre sonra o
sokak, polisin giremediği bir mahalleye dönüşüyor.
Bunu anlayan New York polisi, önce küçük suçların peşine
düşmüş. Metroya bilet almadan binenleri, apartman girişlerini
tuvalet olarak kullananları, kamu malına zarar verenleri, hatta
içki şişelerini yola atanları bile yakalayıp haklarında işlem yapmış.

50

Görsel 2.12.

2. Ünite Birey ve Toplum

Polis bu kararlılığıyla "Küçük büyük, bizim için hiç fark etmez; bu sokağın, metro
istasyonunun veya mahallenin suç üreten bir bölge olmasına izin vermeyeceğiz" demiş.
Kırık Cam Teorisi" ABD'li suç psikologu Philip Zimbardo'nun 1969'da yaptığı bir
deneyden ilham alınarak geliştirilmiştir.
Zimbardo, suç oranının yüksek olduğu, yoksul Bronx ve daha yüksek yaşam
standardına sahip Palo Alto bölgelerine birer 1959 model otomobil bıraktı.
Araçların plakası yoktu, kaputları aralıktı. Olup bitenleri gizli kamerayla izledi.
Bronx'taki otomobil üç gün içinde baştan aşağıya yağmalandı. Diğerine ise bir hafta
boyunca kimse dokunmadı.
Ardından Zimbardo ile iki öğrencisi, sağlam kalan otomobilin yanına gidip çekiçle
kelebek camını kırdılar. Daha ilk darbe indirilmişti ki çevredeki insanlar (yani zengin
beyazlar) da olaya dahil oldular.
Birkaç dakika sonra o otomobil de kullanılmaz hâle geldi. "Demek ki" diyordu
Zimbardo, "İlk camın kırılmasına, ya da çevreyi kirleten ilk çöpe, ilk duvar yazısına izin
vermemek gerek. Aksi hâlde kötü gidişatı engelleyemeyiz."
26 Nisan 2012 Genel Ağ Haberi
Okuduğunuz araştırmadan yola çıkarak toplumsal kontrol ve düzen arasında
nasıl bir ilişki olduğu söylenebilir? Görüşlerinizi aşağıda ayrılan yere yazınız.
…………………………………………………………………………………………
……………………………………………………………………………………………
….…………………………………………………………………………………………
….…………………….…………………………………………………………………
………………………….…………………………………………………………………
……………………………………………………………………………………………
….…………………………………………………………………………………………
……………………………………………………………………….……………………
……………………………………………………………………………………………

51

Sosyoloji 1

2.7. TOPLUMSAL SAPMA VE ÇEŞİTLERİ

?

Bireylerin toplumun değer ve kurallarına tam olarak uyması mümkün
müdür? Sizce bazı insanların toplumun değer ve kurallarına karşı gelmesi
her zaman suç olarak kabul edilebilir mi?

Toplumsal yaşamın varlığı ve düzeni; normlar, değerler ve kontrol mekanizmalarıyla
sağlanır. Sosyalleşme süreci, insanların toplum hayatında kendilerinden beklenen
biçimde hareket etmelerini sağlamaktadır ancak toplumda bütün bireylerin toplumsal
değer ve normlara uygun davranmaları her zaman mümkün değildir. Bazı insanlar
olumlu ya da olumsuz kural dışı davranışlarda bulunabilir. İşte bireylerin toplumun
değer ve normları dışına çıkan davranışlarına toplumsal sapma denir. İsyan, cinayet,
hırsızlık, rüşvet, intihar, kahramanlık, ırk ayrımcılığına karşı çıkmak sapma olgusuna
örnek verilebilir. Sosyalleşme başarılı bir şekilde gerçekleşirse normlara uyum kolay
olur. Bunun aksi olduğunda ise insanlar kurallara uymamaya başlar zaman zaman
normlardan sapma davranışlarında bulunabilirler.
Bir davranışın normal ya da anormal
olması ise tamamen o toplumda
benimsenen genel kabul görmüş değer
ve davranış kalıpları ile ilgilidir. Diğer bir
deyişle hangi davranışların sapma olduğu
toplumdan topluma değişir. Bir toplumun
sapma saydığı bir davranışı başka bir
toplum sapma olarak görmeyebilir.
Etiyopya’nın güneyinde yaşayan Mursi
kabilesinde bayanların dudaklarında
halka veya tabağın olması normal bir
davranıştır. Kadınlar böyle kendilerini
daha güzel hissederken, taktıkları
tabağın genişliğine göre de başlık parası
almaktadır.
Toplumsal sapma ikiye ayrılır:

!

Her sapma “suç” niteliğinde
değildir. Suç sapma kavramından daha dar ve teknik
bir kavramdır. Suç, “kanun düzeni”
dediğimiz, o toplumda yaşayan insanların tamamının ortak yaşamını
korumak amacıyla hukuki yaptırıma
bağlanmış davranıştır. Bir sapma davranışının “suç” olabilmesi için, ceza
yasalarını ihlal eden bir insan davranışının olması gerekmektedir

Olumlu Sapma: İdeal davranış örüntüleri yönünde sapmadır. Zamanla toplumun
yücelttiği ve erdemli olarak adlandırdığı davranış biçimlerine doğru yöneltilen bir
uyumdur. Toplumda benimsenen normlara aykırı bir davranış, her zaman zararlı ve
sonuçları olumsuz değildir. Olumlu biçimde sapma gösteren kişi veya gruplar, alışılagelen
davranış ve düşünce örüntülerini istenilen yönde yükselttiğinden toplumda ilerleme ve
gelişmeye neden olurlar. Yaşadığı dönemde tepkiyle karşılanan, alaya alınan hatta ölümle
cezalandırılan kişiler daha sonra kitaplarda kahraman, aziz, örnek kişi ve lider olarak
anılmışlardır. Cesaret ve kararlılık isteyen bu davranışlar ilerde toplumun kabul edeceği
bir düzen, anlayış veya davranış biçiminin ilk kıvılcımı olmuştur. Nitekim siyaset, sanat,

52

2. Ünite Birey ve Toplum

bilim ve diğer alanlarda geleneksel anlayışa
ters düşen yeni düşüncelere önce kuşku
ile bakılmış, daha sonra kabul görmüştür.
Örneğin,

ülkelerini

sömürgecilikten

kurtarmak için mücadele eden liderlerin
(M. Gandi, Malcom X gibi), yaşadığı
dönemdeki her türlü eşitsizlik, adaletsizlik
ve ahlaksızlığı gidermek için gönderilen
tüm peygamberlerin, bilim adamlarının
(G. Galilei, G. Bruno) gayretleri olumlu

Görsel 2.13. Sokrates fikirleri ile yaşadığı
dönemdeki birçok kişiyi rahatsız ettiği için
ölümle cezalandırılmıştır.

sapmaya örnektir.
Olumsuz Sapma: Toplumun onaylamadığı, hoş karşılanmayan davranışlar yönündeki sapmadır. Örneğin, uyuşturucu madde kullanımı, şiddete başvurma, kumar oynama,
evden kaçma gibi davranışlar toplum içinde “doğru olmayan” davranışlar olarak kabul
edilir. Bazı insanların kendi aralarında “çete” kurmaları ve düşüncelerini diğer insanlara
zorla kabul ettirmeye çalışmaları da bu sapma türüne bir örnektir. Adi suçlar, şiddet,
uyuşturucu bağımlılığı, rüşvet, cinsel suçlar, terörizm vb. olumsuz sapma türleridir.
Toplumsal Sapmanın Nedenleri
• Savaş, göç, ihtilâl gibi hızlı değişme dönemleri (daha fazla sorunla yüz yüze

kalmasından dolayı) sapma davranışlarına neden olabilir.
• Bireyin

sosyalleşme

sürecinde

toplumun

kültürünü,

değer

yargılarını

öğrenememesi, onun topluma yabancılaşmasına yani sapmasına yol açar.
• Toplumdaki yaptırımların ve cezaların caydırıcılık özelliğinin olmaması; işsizlik,

adaletsiz gelir dağılımı gibi ekonomik nedenler ile; kişilik bozukluğu, zekâ geriliği
gibi psikolojik nedenler de sapma davranışına neden olur.
• Kültürel çatışmalar da toplumsal sapmaya yol açan nedenlerden biridir. Örneğin

köyden kente ya da bir ülkeden başka bir ülkeye göç eden insanlar, tamamıyla
farklı bir kültürel ortama girdikleri için zaman zaman toplumla bütünleşmede
zorlanırlar, çatışmalar yaşarlar.

53

Sosyoloji 1

2. UYGULAMA
I. Aşağıdaki cümlelerde boş bırakılan yerlere verilen kavramları doğru olarak
yerleştiriniz.
Toplumsal norm

Toplumsal kontrol

Toplumsal sapma

Olumlu sapma

Değer yargıları

Olumsuz sapma

Yazılı olmayan toplumsal norm
1. Toplumsal olarak kabul görmeyen davranış ya da toplum tarafından üzerinde
uzlaşı sağlanmış normların ihlaline………………………denir.
2. Hezarfen Ahmet Çelebi, devrin padişahı IV. Murat tarafından
ödüllendirilmesine rağmen tehlikeli bir kişi olarak Cezayir’e sürgün edilmekten
kurtulamaması………………………….örneğidir.
3. ……………….. mekanizması sayesinde toplum, kişilerin toplumsal normlardan
sapmalarını sınırlar.
4. Genellikle gelenek, görenek, örf ve âdet şeklinde ortaya çıkan, bireyin
yaşamında kendini uymaya zorunlu hissettiği bazen yasalardan da etkili olan
kurallar……………………………………dır.
5. Normların temelinde …………………….bulunur.
6. Toplum üyelerini belirli olaylar karşısında belirli tarzda davranmaya zorlayan
kurallara……………………..denir.
7. Kadına yönelik şiddet, kapkaç olayları toplum tarafından onaylanmadığı için
……………………dır.

II. Sonsuz evren görüşünü savunduğu için ölüme mahkûm edilerek diri diri
yakılan Bruno: “Ne gördüğüm hakikati gizlemekten hoşlanırım ne de bunu açıkça
ifade etmekten korkarım. Aydınlık ve karanlık arasındaki, bilim ve cehalet arasındaki
savaşa her yerde katıldım. Bundan dolayı her yerde zorlukla karşılaştım. Cehaletin
babaları olan resmî akademisyenlerin yanı sıra, kalın kafalı çoğunluğun öfkesini de
hedef olarak yaşadım” der.
Toplumun sıkı sıkıya bağlı olduğu normlardan ve değerlerden farklı olan,
cesaret ve kararlılık isteyen Bruno’nun bu davranışı hangi sapmaya örnek olabilir?

54

2. Ünite Birey ve Toplum

ÖZET
Sosyalleşme ve sosyalleşmede etkili olan unsurlar
Sosyalleşme, bireyin yaşadığı toplumun değer ve normlarını, yaşam biçimini
öğrenmesi ve benimsemesi sürecidir. Bu süreç sayesinde bireyler topluma benzer
davranışlar geliştirerek tek tek kişiler yerine toplumun üyeleri olan, birbirlerinden
farklılıkları olduğu gibi birbirlerine büyük benzerlikler de gösteren toplumsal bireyler
hâline gelirler. Sosyalleşmeyi sağlayan unsurlar: aile, okul, arkadaş grupları ve kitle
iletişim araçlarıdır. Sosyalleşme çocukluktan başlayarak gençlik, yetişkinlik ve yaşlılık
dönemlerini de içine alan uzun bir süreçtir.
Sosyalleşmenin toplumsal ilişkiler açısından önemi
İnsan yaradılışı (fıtratı) gereği sosyal bir varlık olması nedeniyle; yaşadığı toplumun
değerlerini benimsemesi hayatını kolaylaştırması açısından zorunludur. Toplumsal
hayatın sürdürülmesi buna bağlıdır. Her gelişim döneminde sağlıklı bir sosyalleşme
geçiren insanın toplumsal ilişkileri de sağlıklı olur.
Toplumsal statü, toplumsal rol, rol çatışması, rol pekiştirilmesi, anahtar rol,
sosyal saygınlık (prestij)
Kişinin toplum içindeki konumuna (yerine) toplumsal statü denir. Bireyin statüsünü
soy cinsiyet, yaş, gelir seviyesi, dinsel inancı, eğitim düzeyi, bireysel yetenek, sahip
olunan iş ve önemi, medeni durum vs. belirler. Bazı statüler doğuştan vardır, bazıları
sonradan kazanılır. Statüye uygun olarak yapılması gereken davranışlara toplumsal
rol denir. Rol, statünün davranışsal yönüdür. İnsanlar günlük hayatlarını sürdürürken
birçok rolü aynı anda yerine getirmek zorunda kalabilmektedirler. Rollerin yerine
getirilmesinde; bir rolün başka bir rolü yapmayı kolaylaştırmasını rol pekiştirmesi,
zorlaştırmasını rol çatışması olarak ifade edilir.
Kişinin sahip olduğu statüler içerisinde toplumsal hayatta öne çıkan, baskın olan
statüsüne anahtar statü, kişinin statülerine toplumun verdiği değere de prestij
(saygınlık) denir. Birey bu saygınlığı ya statüsü nedeniyle elde eder ya da kişisel
özellikleriyle elde eder. Birincisine statüsel saygınlık, ikincisine ise kişisel saygınlık
adı verilir.
Bireylerin statülerinden doğan haklarının bilincinde olması, haklarına sahip
çıkması, herkesin üstüne düşen görev ve sorumlulukları yerine getirmesi sağlıklı bir
toplumsal yaşam için kaçınılmazdır.
Toplumsal değer ve toplumsal norm
Toplumdaki kişilerin içten bağlı oldukları ve kendilerini uymak zorunda hissettikleri
ortak duygular, düşünceler, kurallar ve uygulamalara toplumsal değer denir. Toplumun
varlığını sürdürmesi bireylerinin değerleri benimsemesi ve yaşamına aktarmasına
bağlıdır. Değerler insanlık tarihi boyunca değişmez özelliğe sahiptirler. İnsanların

55

Sosyoloji 1

değerlerle kurdukları ilişkiler yani davranışları değişiklik gösterse de toplumlar
varlıklarını ancak değerler sayesinde sürdürebilirler. Örneğin yaşama hakkı bütün
insanlık tarihi boyunca bir değer olmuştur ve olmaya da devam edecektir. Bir yerlerde
bu hakkı ihlal edenlerin olması onu değer olmaktan çıkarmaz. Değerler normlar ile
somutlaşır; etkinlik kazanır. Toplumsal norm önceden belirlenmiş, bireylerin nerede
ve nasıl davranmaları gerektiğini düzenleyen, yaptırım gücü olan kurallar sistemidir.
Değerler yazılı ve yazısız normlar aracılığı ile varlıklarını sürdürürler.
Toplumsal kontrol ve toplumsal sapma
Toplumsal barışın ve huzurun korunması, sosyal düzenin sağlanması için değer
ve normlara uygun olmayan davranışları engellemeye yönelik alınan önlemlere
toplumsal kontrol denir. Toplumsal kontrol, yaptırım gücünü hukuktan ya da
toplumdan topluma değişen kurallardan (ahlak, din, gelenek gibi) alır. Kontrolün
olmadığı toplumlarda karmaşa ve düzensizlik olacağından her toplum kendini koruma
kuralları geliştirmiştir. Toplumun bütünlüğü açısından bu zorunludur. Bireylerin
toplumun değer ve normları dışına çıkan davranışlarına toplumsal sapma denir.
İdeal davranışlar biçimindeki sapma olumlu, toplum tarafından onaylanmayan sapma
davranışları ise olumsuz sapma olarak nitelendirilir.

NOTLARIM
............................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
................................................................................................................................
.......................................................................................................................

56

2. Ünite Birey ve Toplum

UYGULAMALARIN CEVAPLARI
1. UYGULAMA
I. Deney, insanların farkında olmadan ne rol verilirse o rolü mantık ve düşünce
süzgecinden geçirmeden sahiplendiklerini ve o rolleriyle özdeşleştiklerini, sosyal
kimlik ve rollerin bir süre sonra insanı değiştirdiğini, uyma davranışı göstermelerinde
çevrenin ve otoritenin etkisi olduğunu ortaya koymuştur.
II.

1-Y(değişir)
2-D
3-Y (statü)
4-D
5.Y (kazanılmış statüde)
6-D
7-D
8-D

2. UYGULAMA
I.

1.Toplumsal sapma
2.Olumlu sapma
3.Toplumsal kontrol
4. Yazılı olmayan kurallardır
5. Değer yargıları
6. Toplumsal norm
7. Olumsuz sapma

II. Toplumun sıkı sıkıya bağlı olduğu normlardan ve değerlerden farklı olan, cesaret
ve kararlılık isteyen Bruno’nun bu davranışı olumlu sapmaya örnektir.

57

Sosyoloji 1

2. ÜNİTE ÖLÇME VE DEĞERLENDİRME SORULARI

1. Bireyin yaşadığı toplumun değer ve normlarını, yaşam biçimini öğrenmesi
ve benimsemesi süreci olarak tanımlanan kavram aşağıdakilerden hangisidir?
A) Toplumsal sapma
B) Toplumsal kontrol
C) Sosyalleşme
D) Anahtar statü
2. Hangisi sosyalleşmenin unsurlarından biri değildir?
A) Okul
B) Kitle iletişim araçları.
C) Aile
D) Ulaşım araçları
3. Bazı statüler doğuştan bazıları ise kazanılmış statülerdir.
Aşağıdakilerden hangisi kazanılmış statüden birisidir?
A) Elif ’in öğretmen olması.
B) Ahmet’in erkek olması
C) Merve’nin uzun boylu olması.
D) Mehmet’in Türk olması.
		
4. Aşağıdakilerden hangisi toplumsal değerlerin özelliklerinden biridir?
A) Somuttur.
B) Değişmezdir
C) Değişkendir.
D) Zorlayıcı değildir.
5.

I. Avukatlık mesleği
II. Avukatlık görevi
III. Başarılı avukatlar

Bu belirlemeler aşağıdakilerden hangisi ile eşleştirilebilir?
A) Sosyal rol - Sosyal statü-Sosyal olgu
B) Sosyal prestij - Sosyal olgu- Sosyal rol
C) Sosyal rol- Sosyal prestij- Sosyal olay
D) Sosyal statü- Sosyal rol- Sosyal prestij

58

2. Ünite Birey ve Toplum

6. Toplumsal kontrol; toplumların kendi varlıklarını ve düzenlerini devam ettirmek
için değer ve normlara uygun olmayan davranışları engellemeye yönelik olarak
almış olduğu önlemlerdir.
Aşağıdakilerden hangisi toplumsal kontrol aracı değildir?
A) Din

B) Hukuk

C) Anomi

D) Gelenek

7. Toplumsal değer ve normlardan çeşitli nedenlerle uzaklaşmaya ne ad verilir?
A) Toplumsal kontrol
B) Toplumsal sapma
C) Toplumsal statü
D) Toplumsal rol
8. Aşağıdakilerden hangisi toplumsal sapmanın nedenlerinden biri değildir?
A) Hızlı toplumsal değişmenin yaşanması.
B) Geleneksel değerlere bağlılığın artması
C) Kentleşmenin artması
D) Toplumsal çatışmaların yaşanması
9. Çocuğunun öğretmeni olan bir kişinin sınıfta çocuğunun davranışları 		
karşısında yaşadığı duygu aşağıdaki hangi kavramla açıklanır?
A) Rol çatışması
B) Rol pekiştirmesi
C) Anahtar statü
D) Prestij

		

10. Hangisi olumsuz sapmaya örnektir?
A) Ağır doğum sancıları içindeki karısını en yakın hastaneye arabasıyla
götürmekte olan bir adamın trafik kurallarını ihlal ederek birkaç dakika
kazanması
B) Vatan hainlerine karşı ölümü göze alan bir askerin şehit olması
C) Victor Hugo’nun Sefiller adlı eserindeki kahramanın, açlıktan ölmek üzere olan
ailesini doyurmak için ekmek çalması
D) Evden kaçan bir gencin sokaklarda yaşamaya başlaması
C D A B D C B B A D
1

2

3

4

5

6

7 8 9 10

2. ÜNİTE CEVAP ANAHTARI

59

3. ÜNITE

TOPLUMSAL YAPI

Toplum, insanları etkileyen gerçek ilişkiler bütünüdür.

NELER ÖĞRENECEĞİZ?
1. Toplumsal yapıyı
oluşturan ögeleri ve
özelliklerini,
2. Toplumsal etkileşim
tiplerini tanıyacaksınız.
3. Toplumsal tabaka ve
tabakalaşmanın yapısını,
4. Türk toplumundaki
tabakalaşmanın diğer
toplumlardan farkını,
5. Toplumsal hareketliliğin
çeşitlerini ve nedenlerini
kavrayacaksınız.

ANAHTAR KAVRAMLAR
• Toplumsal Yapı
• Fiziki Yapı
• Kültürel Yapı
• Köy
• Kent
• Metropol
• Millet

Sosyoloji 1

GİRİŞ

İnsan, dünya üzerinde var olduğu ilk dönemlerden bu yana hep bir topluluğun üyesi
olarak yaşamını sürdürmüştür. Büyüklüğü, uygarlık düzeyi, ekonomik uğraşısı, dili,
dini, inandığı değerler ve uyduğu kurallar ne olursa olsun, ortak bir yaşayışa sahip her
insan topluluğu bir toplum meydana getirir. Her toplum bir iç düzene yani belli bir
yapıya sahiptir. Bu ünitede ele alacağımız sosyolojinin en temel kavramlarından biri
olan toplumsal yapı kavramı, toplum içinde olup biteni gözlemlemeye, açıklamaya ve
analiz etmeye yardımcı olan bir araç olması açısından önem taşımaktadır.

3.1. TOPLUMSAL YAPI

?

“Türkiye'nin 2016 nüfusu açıklandı. Yıllık nüfus artış hızı 2015 yılında
%13,4 iken, 2016 yılında %13.5 olmuştur. Nüfus yoğunluğunun en yüksek
olduğu iller; İstanbul, Kocaeli, İzmir, Gaziantep, Yalova’dır. Kilometrekareye
düşen kişi sayısı 2015 yılına göre 2 kişi artarak 104 kişi olmuştur.”
“Eskiden kadınların görevi sadece ev ve çocuklarla ilgilenmekti oysa
şimdi evden işe, çocuktan hobilerine kadar birçok şeye koşturuyorlar.”
Bir toplumda nüfusun oransal dağılımını ya da kadının toplumsal
rolleri ile ilgili değişmeyi bilmenin sizce ne gibi faydaları olabilir?

Yapı sözcüğü, günlük hayatta birçok farklı alanlarda kullanılan işlevsel bir sözcüktür.
Okulun yapısı, insanın yapısı, iskeletin yapısı gibi. Yapı, ayrı ayrı parçaların sistemli ve
düzenli ilişkilerinden doğan bütündür. Dolayısıyla yapının oluşumu için parçaların
sadece bir araya gelmesi değil parçalar arasında sistemli bir ilişkinin var olması
da gereklidir. Örneğin, insanın yapısı
sadece organlarının toplamından ibaret
Toplumsal yapı kavramı,
olmayıp bu organların uyumlu bir şekilde
toplum içinde olup biteni
çalışmasından oluşuyorsa toplumsal yapı
gözlemlemeye, açıklamaya
da, toplumu oluşturan insanların basit
ve analiz etmeye yardımcı
bir toplamı olarak değerlendirilemez.
olan bir araç olması açısından önem
Toplumsal yapı, her bir parçanın diğerinden
taşımaktadır.
bağımsız olarak yer aldığı tesadüfen bir
araya gelmiş insanlardan oluşmuş bir
sistem değildir. Aksine toplumsal yapı,
toplumdaki organize olmuş ilişkilerin bir bütünüdür ve toplumun bir çerçevesidir.
Toplumu oluşturan öğeleri, bu öğelerin toplum içerisindeki yerleri ve aralarındaki
ilişkiler ile bu ilişkilerin işleyişindeki düzenlilikleri ifade eder. Toplumsal yapı

!

62

3. Ünite Toplumsal Yapı

bireyler arası ilişkilerin ortaya çıkardığı gruplar ve kurumların toplamından oluşan
bir bütün olduğundan, toplumsal yapıdaki öğelerden birindeki değişme ve gelişme
diğerlerini de etkiler. Örneğin siyaset veya ekonomik yapıdaki değişmeler, değer
yargılarını, sosyal ilişkileri, hukuk, aile, eğitim kurumlarını etkilemekte ve değişikliğe yol
açmaktadır. Sadakat, itaat, dayanışma, fedakârlık, paylaşma, yardımlaşma, otoriteye saygı
vb. değerlerin hâkim olduğu toplum yapısı, bütün kurum ve kuruluşlarıyla bu değerlerin
etkisi altında gelişir. Toplumlar dinamik bir yapıya sahip olduklarından değişen dengelerin
yerini yenisi alır. Dolayısıyla farklılaşarak bütünleşme sonucu sosyal yapı meydana gelir.

3.1.1. Toplumsal Yapının Unsurları
Toplumu oluşturan ögeler insan yaşamının ürünü oldukları için çok çeşitlidir.
Dolayısıyla toplumsal yapı, toplumun hem maddi hem de manevi yönünü içine alan bir
kavramdır. Maddi yön fiziki yapıyı, manevi yön kültürel yapıyı oluşturur.
1. Kültürel Yapı (manevi yön): Sosyal örgütler (dernekler, mesleki ve ticari
kuruluşlar...) sosyal zümreler (cemaat, cemiyet, tabaka, sınıf...), sosyal kurumlar (hukuk,
eğitim, ekonomi, siyaset, ahlak…) bireyler arası ilişkiler sonucu ortaya çıkan toplumsal
normlar, değerler, inançlar, yaptırımlar, statüler, roller vb. bu yapıyla ilgilidir.
Her toplum, kurum diye adlandırabileceğimiz görece standartlaşmış davranış
biçimlerinden oluşmuş bir yapıya sahiptir. Toplumsal yaşamda bireylerin ihtiyaçlarını
karşılamayı amaçlayan kurumlar toplumsal yapının ana gövdesini oluştururlar. Toplumda
hâkim olan değer ve normlara göre şekillenen kurumlar üslendikleri işlevlerle toplumsal
yapının ayakta kalmasını sağlarlar.
TOPLUM
KURUMLAR

TOPLUMSAL
GRUPLAR

BİREY

!

Çeşitli sebeplerden dolayı bir araya gelmiş insanlardan oluşan sosyal
gruplar ile belirli ihtiyaçlar etrafında birleşmiş davranışlar bütünü olan
kurumlar arasındaki hiyerarşik düzen ve fonksiyonel ilişkilerinden toplum denilen ana bütünün yapısı oluşur.

63

Sosyoloji 1

Toplumsal kurumların toplumsal yapı ile ilgili temel işlevlerini şöyle sıralayabiliriz:
Aile, neslin devamını, gençlerin sosyalleştirilmesini sağlar. Eğitim, bireylerin toplumsal
hayata uyumlu bir şekilde katılmalarını ve çeşitli mesleki beceriler edinmelerini
sağlayan kurumdur. Din, bireylerin inançları ile ilgili davranışlarını konu edinir.
Ekonomi, bir toplumdaki üretim tüketim ve paylaşım ilişkilerini konu edinir. Siyaset,
toplumun nasıl yönetileceği ile ilgili ilişkileri düzenler. Hukuk, insanlar arası ilişkileri
haklar temelinde düzenleyen kurumdur. Ahlak, İyi-kötü gibi değer yargıları içeren ve
bireyler arası ilişkileri yönlendiren davranış biçimleridir .
2. Fiziki Yapı (maddi yön): İki açıdan ele alınabilir.

Harita 3.1. Türkiye'nin nüfus yoğunluğu haritası

a) Demografik Yapı: Nüfusu, sayı yönünden inceleyen bilime demografi denir. Nüfus,
toplumsal yapının en canlı ve dinamik unsurudur. Nüfusun azlığı ya da çokluğu, nüfusun
okuma yazma oranı, eğitim düzeyi, kişi başına düşen millî gelir, doğumların, ölümlerin,
ve göçlerin nasıl bir dağılım gösterdiği, zaman içinde nasıl değişeceğinin bilinmesi,
toplumsal yapıyı ve onda meydana gelecek değişimleri tanıyıp, tahmin etmeyi sağlar. Bu
da planlamayı kolaylaştırdığı gibi toplum düzeni ve kalkınma açısından çok önemlidir.
b) Yerleşim Biçimleri ve Coğrafi Konum: Toplumsal yapı hakkında önemli bilgiler
veren bir unsur da yerleşim biçimleri, coğrafi konum ve iklimdir. İklim şartları,
insanların yaptığı ekonomik uğraşlarını, giyim ve beslenme tarzlarını şekillendirir.
(Eskimolarda olduğu gibi). Ayrıca yer altı ve yer üstü zenginlikleri, bu zenginliklerin
aktif bir şekilde kullanılabilmesi, ulaşım şartları, şehir, kasaba, köy şeklindeki yerleşim
şekilleri de toplumsal yapının fiziki yönünü oluşturur. Tarihteki toplumlara baktığımızda,
toplumların coğrafi şartları dikkate alarak yerleşim yerleri oluşturduklarını görmekteyiz.

64

3. Ünite Toplumsal Yapı

Örneğin ilk yerleşim yerlerinin nehir kenarları, korunaklı dağ etekleri olduğunu daha
sonra nüfus artışı, sosyal, kültürel, ekonomik ve teknik dağılımlara paralel olarak yerleşim
biçimlerinin de değiştiğini görüyoruz. Toplumların yerleşim düzenleri, toplumsal
yapı hakkında bize fikir vermekte ve toplum yapılarının değişime açık olduğunu
göstermektedir. Toplumların sosyo-ekonomik ve teknik değişimleriyle ilişkili temel üç
yerleşim biçiminden söz edilebilir. Bunlar: köy kent ve metropollerdir.
Bu yerleşim biçimlerinin özelliklerini şöyle ifade edebiliriz:
1. Köy toplumsal yapısının özellikleri
• Ekonomi, tarım ve hayvancılığa dayalıdır.
• Kültürel yapı homojendir. (aynı
özellikleri gösteren-tek tip)
• Nüfus yoğunluğu azdır.
• Birincil (samimi) ilişkiler hâkimdir.
• Statü değiştirme oldukça sınırlıdır.
• İşbölümü cinsiyete dayalıdır.
• Toplumsal kontrol, gelenek ve göreneklerle sağlanır.
• Mekanik dayanışma vardır.
• Toplumsal hareketlilik pek görülmez, değişim az ve yavaştır.

Görsel 3.2. Bir köy görünümünden örnek

2. Kent toplumsal yapısının özellikleri
• Ekonomi; ticaret, sanayi ve hizmete
dayalıdır.
• Kültürel yapı heterojendir. (farklı
özelliklere sahip-çok çeşitli)
• Nüfus yoğunluğu fazladır.
• İkincil (resmî) ilişkiler hâkimdir.
• Statülerde değişme çok sık görülür.
• İş bölümü teknik ve uzmanlaşmaya
dayalıdır.
• Toplumsal kontrol hukuk kuralları
ile sağlanır.
• Organik dayanışma vardır.
• Toplumsal hareketlilik vardır, değişim çok ve hızlıdır..

Görsel 3.3. Bir kent görünümünden örnek

65

Sosyoloji 1

3. Sanayileşmenin artmasıyla birlikte
kentler tek merkezli olmaktan çıkıp çok
merkezli büyük kentler hâlini almıştır.
Metropol olarak da adlandırılan bu anakentler sanayi, ticaret, finans, eğitim,
alışveriş başta olmak üzere birden fazla
merkezin birleşmesi sonucu ortaya çıkmıştır. Nüfusu bir milyondan fazla olan
“metropol kent” sadece kendilerine değil
çevrelerindeki irili ufaklı kentlere üretim,
ticaret, ulaşım, kültür, sanat, eğitim gibi
birçok alanda hitap edebilen çok merkezli Görsel 3.4. Bir metropol görünümünden
kentlerdir. İstanbul, İzmir, Adana, Bursa örnek
gibi kentler metropol kent olarak adlandırılır. Dünyada ise Paris, New York, Pekin gibi kentler birer metropoldür. Kişilere
sağlamış oldukları iş imkânlarından dolayı oldukça kalabalık bir nüfusa sahip olan
metropoller, sürekli göç almaktadırlar. Metropollerin merkezleri yerleşme ve oturma
açısından çekici olmadığından nüfus genellikle merkez kenarındaki yerleşme yerlerinde yoğunlaşır. Bu yerleşim yerleri uydu kentlerini (banliyö) oluşturur. Mahalli idareleri olan banliyöler, ulaşım ağıyla metropole bağlıdır.
Toplumsal yapı içerisinde yer alan bir diğer kavram da millettir.
Millet (Ulus): Bir toprak parçası üzerinde yaşayan, ortak bir dil, kültür, tarih, duygudüşünce gibi kendine has özellikleriyle diğer topluluklardan ayrılan, çeşitli tehlikelere
karşı birlikte hareket edebilen topluluklara millet denir. Millet kavramı, feodal
toplumun yıkılması ve kapitalist toplumun oluşumu döneminde ortaya çıkmıştır.
Fransız Devrimi’nden sonra milletler kendi devletlerini kurmaya başlamışlardır.
İnsanların oluşturduğu her topluluğa millet denemeyeceği gibi milleti oluşturan
unsurlar da tek başına bir milleti oluşturmaya yetmez. Bu unsurlar bir bütünlük içinde
ve bazıları da tarihsel süreç içerisinde milletlerin oluşmasında etkili olmuştur. Milleti
oluşturan unsurlar şunlardır:
Maddi Unsurlar

Manevi Unsurlar

Irk Birliği

Din Birliği

Toprak Birliği

Dil Birliği

Ekonomi Birliği

Ülkü Birliği
Tarih ve Kültür Birliği

66

3. Ünite Toplumsal Yapı

Millet olma bilinci toplumsal yapıyı güçlendiren en önemli unsurlardandır. Ahlaki ve
manevi değerlerle güçlenen millî birlik ve beraberlik sayesinde toplumsal dayanışma ve
yardımlaşma gelişir, toplumsal kalkınma sağlanır, yıkıcı ve bölücü dış tehditlere karşı
mücadele potansiyeli kazanılır.
1. UYGULAMA
Aşağıdaki cümlelerde boş bırakılan yerlere parantez içinde verilen kavramları
doğru olarak yerleştiriniz.
Manevi unsur

Toplumsal değer

Toplumsal yapı

Metropol

Millet

Köy

1. Duyarlılık, demokrasi, sevgi, saygı, sorumluluk gibi ………………toplumsal
yapı ve toplumsal düzenin devamlılığı için çok önemlidir.
2. …………………..oluşturan unsurlardan herhangi birindeki değişiklik dengeyi
bozar ve hepsinde yeni değişiklikler meydana getirir.
3. Sosyal ilişkiler, statüler, roller, değerler, normlar ve kurumlar toplumsal
yapının………………dir.
4. Feodal düzenin yıkılışı ve kapitalist düzenin oluşumu döneminde ortaya çıkan,
toprak, ekonomik yaşam, duygu, dil ve kültürel özellikler yönünden ortaklaşa
niteliklere sahip en geniş insan topluluğuna…………………denir.
5. …………………..sadece kendilerine değil çevrelerine de üretim, ticaret, ulaşım,
kültür, sanat, hizmet sektörü, eğitim gibi birçok alanda hitap edebilen çok
merkezli kentlerdir.
6. Genellikle tarım ve hayvancılıkla geçimin sağlandığı, yeterince iş bölümü ve
örgütlenmenin olmadığı küçük yerleşim birimleri………………….olarak
tanımlanır.

3.2. TOPLUMSAL ETKILEŞIM VE ÇEŞITLERI

?

“Çoğu insan asil olanı diler fakat kârlı olanı tercih eder. Bir hizmeti,
karşılık beklemeksizin yerine getirmek asil, hizmetin karşılığını almak
ise kârlı bir davranıştır.” Aristo’nun bu ifadeleri sosyal etkileşim türleri
açısından sizce nasıl yorumlanabilir?

67

Sosyoloji 1

Toplumsal Etkileşim: Birey ya da grupların birbirlerini etkilemek suretiyle
gerçekleştirdikleri toplumsal davranışlardır. Etkileşim grupların biçimlenmesinde, statü
ve rollerin belirlenmesinde önemli bir faktördür. Etkileşim, kişileri birbirine bağlayacak
özellikte olursa onları birbirine yaklaştırır, çatışma şeklinde gerçekleşirse toplumun
varlığını tehdit edecek boyutlara ulaşabilir.

Uyarlama

Mübadele

Benzeştirme

Toplumsal
Etkileşim Tipleri
İş birliği

Uyum

Rekabet

Çatışma
Toplumsal Etkileşim Çeşitleri

1. Mübadele (değişim, sosyal alışveriş): Beklenti ve karşılık alma amacıyla davranışta
bulunmadır. Bu etkileşim süreci insanların sosyal ilişkilerinde çıkar elde etme arayışında
oldukları varsayımından hareket etmektedir. Bu nedenle çift yönlüdür ve gönüllülük
esasına dayanır. Mübadele ilişkisinin kendisinden çok, kişiye sağladığı yarar önemlidir.
Bu etkileşime işçi ve memurların haklarının korunması beklentisiyle sendikalara üye
olması, bireylerin güzel vakit geçirmek için arkadaşlık kurmaları, yardıma karşılık
teşekkür beklenmesi gibi örnekler verilebilir. Bir hizmeti, karşılık beklemeksizin yerine
getirmek asil, hizmetin karşılığını almak ise kârlı bir davranıştır.” diyen Aristo mübadele
ilişkisini ifade etmektedir.
2. İşbirliği: Toplum, bireylerden gruplara, gruplardan kurumlara, küçüklerden büyüklere ilişkiler ağının oluşturduğu bir bütündür. Yaşamın zorluğu ve kolaylığı bu ağ
içerisinde gerçekleşen iş birliğine bağlıdır.
Sosyal yaşamın var olması için bireylerin ya
da grupların ortak bir hedefe yönelik olarak
birlikte hareket etmeleri, yeteneklerini, becerilerini bir araya getirmeleri yani iş birliği
yapmaları gerekir. Maden kazasında ya da
bir depremde insanların yardımlaşması bu
etkileşim türüne örnek olarak verilebilir.

68

Görsel 3.5. İş birliği insanın var olabilmesi
için temeldir.

3. Ünite Toplumsal Yapı

3. Rekabet: İki veya daha fazla bireyin ya da
grubun, belli bir hedefe ulaşmak için içine girdiği
yarıştır. En önde olmak, birinci olmak, en çok tercih
edilen olmak kısacası öne geçmek için bireyler ve
gruplar kabul edilmiş bir dizi kurallar çerçevesinde
etkileşimde bulunurlar. Reklam kampanyaları,
otobüs firmalarının taşıma ücretlerini düşürmesi bu
duruma örnek olarak verilebilir.

Görsel 3.6. Hedefe ulaşınca rekabet
son bulur.

4. Çatışma: İki veya daha çok kişi ya da
grubun birinin diğerini ortadan kaldırmaya
veya etkisizleştirmeye çalışmasıdır. Rekabet bir
yarışma olmaktan çıkıp zıtlaşmaya (düşmanlığa)
dönüştüğünde çatışma ortaya çıkar. Çatışma, fiziksel
şiddet içerebildiği ya da bir bireye veya gruba sözlü
saldırı biçiminde olabildiği için zararlı bir etkileşim
biçimi olarak kabul edilir. Savaşlar, ihtilaller ve
kavgalarda düşmanı yenmek amacıyla çatışmaya
Görsel 3.7. Çatışma, düşmanı girilmesi, sokak eylemcilerinin haklarını aramak
yenerek bir hdefe ulaşmayı içerir.
yerine kamu mallarına zarar verecek davranışları
bulunmaları bu duruma örnektir.
5. Uyum: Grubun beklentileri ile uyuşan davranış türüdür. Toplumsal hayatın bir
istikrar ve düzen içinde sürdürülebilmesi, birlik ve beraberliğin sağlanması çoğu zaman
bireylerinin hiçbir zorlama olmaksızın uyum davranışı göstermeleri ile mümkündür. Aile
hayatımızda, ibadetlerimizde, devlete karşı yurttaşlık görevlerimizde uyum davranışı
sergileriz. Bu baskı ile değil kendi doğamızdan zorunlu hissettiğimiz davranışlardır.
Cami ziyaretinde bulunan turistlerin başörtüsü takması, arkadaş ortamında kırgınlığa
yol açabilecek davranışlardan kaçınma gibi davranışlar örnek olarak verilebilir.
6. Uyarlama (adaptasyon): Sosyo-kültürel değerleri birbirinden farklı birey ya da
grupların çatışmayı engellemek, azaltmak ve uyumu sağlamak için karşılıklı ödünler
vererek uzlaşmalarını sağlayan bir etkileşim türüdür. Birey ya da grupları içinde yaşadıkları
topluma uyumlu hâle getirmeyi amaçlayan politikalardan oluşur. Farklı bölgelerden
gelerek kente yerleşmiş bireylerin kent yaşamına uygun davranışlarda bulunmaları,
Kızılderililerin, Amerikan yaşam tarzına alıştırılmaya çalışılması gibi durumlar örnek
olarak verilebilir.
7. Benzeştirme: Toplumun ana gövdesini oluşturan toplumsal grupların lehine diğer
grupların değişime teşvik edildiği hatta kimi zaman zorlandığı bir etkileşim biçimidir.
Toplum içindeki azınlıkların dinini, dilini hatta adını otorite aracılığıyla veya okul ve
medya kanalıyla değiştirmeye zorlama bu etkileşime örnek olarak verilebilir.

69

Sosyoloji 1

3.3. TOPLUMSAL TABAKALAŞMA

?

Statü, gelir, saygınlık, güç, eğitim düzeyi vb. açıdan bütün bireylerin eşit
olduğu bir toplum düşünülebilir mi?

Görsel 3.8. Gelir düzeyi tabakalaşmayı belirleyen ölçütlerdendir.

Geçmişten günümüze kadar toplumsal farklılaşmanın, eşitsizliğin bulunmadığı hiçbir
toplum olmamıştır. Servet ve güç arasındaki farklılıkların neredeyse hiç bulunmadığı en
yalın kültürlerde bile, bireyler arasında, erkeklerle kadınlar arasında, gençlerle yaşlılar
arasında eşitsizlikler olmuştur. Örneğin, İlk Çağ toplumlarında bir kişi avcılıkta özel bir
yeteneği olduğu için ya da ataların ruhlarına özel bir erişimi olduğuna inanıldığı için,
ötekilerden daha yüksek bir statü elde edebilmiştir.
Toplumu oluşturan bireyler ve gruplar arasındaki (görece) eşitsizliklerin yol açtığı
farklılaşmalar, hiyerarşik bir sıralanışın ortaya çıkmasına yol açmakta, bu durum ise
toplumsal tabaka olgusunu meydana getirmektedir. Toplumsal tabaka, toplumsal
özellikleri (makam, servet, güç, yaşam biçimi) bakımından birbirlerine yakın olan
(birbirine benzeyen) insanların oluşturduğu bütünlüğe denir.
Toplumu oluşturan bireylerin yaşama biçimleri, servet, eğitim düzeyi, siyasal güç,
prestij, mesleki statü ve gelirlerine göre hiyerarşik (aşamalı) olarak birbirinden farklılık
gösteren sınıflar hâlinde sıralanmasına toplumsal tabakalaşma denir.
Sosyolojide, nüfusun toplumsal anlamda birbirini izleyen tabakalar hâlinde
farklılaşması bir piramide benzetilerek açıklanmaya çalışılır. Buna toplumsal
tabakalaşma piramidi denir. Toplumsal tabakalaşma piramidi alt, orta ve üst tabakadan
oluşur. Toplumların gelişmişlik düzeyine göre tabakalaşma piramitleri değişir. Aşağıdaki
piramitlerde görüldüğü gibi gelişmiş ülkelerde orta tabaka daha geniş ve sayıca daha
fazladır. Gelişmemiş ülkelerde ise üst tabaka daha dar ve sayıca daha azken, alt tabaka
daha geniş ve sayıca daha fazladır.

70

3. Ünite Toplumsal Yapı

Gelişmemiş ülkelerin
tabakalaşma piramidi
üst tabaka

Gelişmiş ülkelerin
tabakalaşma piramidi
orta tabaka

Gelişmekte olan ülkelerin
tabakalaşma piramidi
alt tabaka

Tabakalaşma piramitleri

3.3.1. Toplumsal Tabakalaşma Türleri
İnsanlığın tarihsel gelişim sürecinde ortaya çıkan üç tür tabakalaşma biçimi vardır.
a) Kapalı Sınıf Tabakalaşması: Tabakalar arası geçişe hiçbir şekilde izin verilmeyen
tabakalaşma türüdür. Bireyler başarı ve yeteneklerine göre değil de, ırk, renk, aile,
gelenek gibi ölçütlere göre belirli tabakalar içinde yer alır yani verilmiş statüler geçerlidir
ve bunlar süreklidir.
Kapalı toplumsal tabakalaşma sisteminin en
katı örneğinin görüldüğü Hindistan’da insanların
toplumdaki yerinin doğumla belirlendiği ve
değiştirilemediği kalıtıma dayanan bir sistem
vardır yani yeni doğan kişi; hangi kasta ait ise
yaşam boyu o kastın üyesi olmak zorundadır. Bu
sistemde dört büyük kast vardır: din adamları
(rahipler); askerler; toprak sahibi ve tüccarlar,
zanaatçılar ve işçiler, hizmetçiler. Bu dört kastın
dışında, hiçbir toplumsal ve hukiki hakları
olmayan insanlar bulunmaktadır. Bunlara parya
(ayak takımı, dokunulmazlar) denilmektedir.

Görsel 3.9. Paryalar, geleneksel Hindu toplumunun alt kısmında bulunan
özel kast üyeleridir.

Antik Yunan’da görülen kölelik düzeni de kapalı toplumsal tabakalaşmaya örnek
gösterilebilir. Kölelik de kast sistemi gibi tabakadan tabakaya geçişin olmadığı bir
tabakalaşmayı ifade eder. Bu sistemde büyük toprak sahipleri, atölyesi olanlar, tüccarlar
üst tabakayı; köleler alt tabakayı oluşturmaktaydı. Orta tabakada ise kendi emekleri ile
geçinen zanaatçı ve köylüler bulunmaktaydı.

71

Sosyoloji 1

b) Yarı Açık Sınıf Tabakalaşması: En iyi örneği Orta Çağ Avrupa’sında görülen zümre
sistemidir (Feodalizm). Bu tabakalaşmada, tabakalar arasında geçiş belirli katı kurallara
bağlı olarak gerçekleşir. Hiçbir birey kendi kişisel başarısı ve yeteneğiyle yükselemez,
statüler doğuştandır fakat sürekli değildir. Statü yükselmesi ancak bunu hukuken
yapmaya yetkili olan otorite tarafından sağlanabilir. Örneğin kral, halktan bir kişiyi
savaşma yeteneği ve cesareti sayesinde şövalye yapabilir ya da zengin olan tüccarlar, krala
sağladıkları maddi yardımlar karşılığında soyluluk ünvanları satın alabilirler.
Yukardaki sistemler tarım ekonomisinin hâkim olduğu toplumlarda görülmektedir.
Bu toplumlardaki tabakalaşma sistemleri dinî değerlerin ve geleneklerin etkisi altındadır.
c) Açık Sınıf Tabakalaşması: Günümüzün tabakalaşma sistemi olan açık sınıf tabakalaşması, asıl olarak sanayileşmiş toplumlara özgüdür. Tabakalar arası geçişin
demokratik kurallara göre serbest olduğu
tabakalaşma biçimidir. Demokrasinin gelişmesi de açık sınıf tabakalaşmasının oluşumunu hızlandırır. Özellikle eğitimde fırsat
ve imkân eşitliği ile meslek edinme hakları
sayesinde bireyler istek, çaba ve yetenekleri oranında tabaka değiştirebilirler. Yoksul
bir aile çocuğu okuyarak bilim adamı (Aziz
Sancar gibi) ya da yeteneği sayesinde tanınan bir sporcu, sanatçı olabilir.

Görsel 3.10. 8 çocuklu bir ailenin çocuğu
olarak Mardin-Savur’da dünyaya gelen Aziz
Sancar, 2015 Nobel Kimya Ödülü'nü kazanan ilk Türk’tür.

Toplumsal tabakalaşmanın başka bir biçimi toplumsal sınıflardır. Sınıf, toplumsal
tabakalaşma tiplerinin modern topluma özgü örneğidir. Çağdaş toplumlarda
tabakalaşmadan çok, sınıf ve sınıflaşmalardan söz edilmesi bu yüzdendir. Bir toplumsal
tabakanın üyeleri, aynı tabakadan olduklarının bilincine vardıklarında ve kendilerini
diğer tabakalardan ayırt ettiklerinde toplumsal sınıf sayılır. Toplumsal sınıflar, statü
açısından üst üste gelerek toplumda tabakalaşma oluşturur. Buna göre bir toplumda sosyal
tabakalar alt, orta, üst olarak gösterildiği gibi bu tabakalar içinde memur, işçi, çiftçi, asker
gibi sınıflar yer alabilmektedir.

3.3.2. Türk Toplumunda Tabakalaşma
İnsanlar biyolojik olduğu kadar sosyal bakımından (ihtiyaç, gelir, giyinme, çalışma,
dinlenme, beslenme, barınma, örf ve âdetler vb. açısından) da birbirlerinden farklıdırlar.
Dolayısıyla tarihin bütün devirlerinde her toplumun tabakalaşma biçiminde kendine
özgü farklılıkları görmek mümkündür. Bu farklılıkların başlıca nedenleri; savaşlar, sosyal
hareketler, sanayileşmeden ve kentleşmeden kaynaklanan iç göçler gibi toplumsal yapıyı
doğrudan etkileyen olaylar ve olgulardır.

72

3. Ünite Toplumsal Yapı

Görsel 3.11. Osmanlı Devleti saray okulu Enderun-i Hümayun

Osmanlı Devleti’nin Sosyal Tabakalaşma Sistemi
XVI. yüzyılın ortalarına kadar Osmanlı devlet ve toplum yapısı incelendiğinde bütün
toplum fertlerinin başlıca şu iki kategoriye ayrıldığı görülür: Yönetilenler (reaya) ve
yönetenler. Yönetenler de kendi içinde dört gruba ayrılır:
a) Saray halkı: Padişah ve ailesidir.
b) Seyfiye: Vezirler, beylerbeyi, sancakbeyleri gibi yönetim görevini üstlenen sınıftır.
c) Kalemiye: Defterdarlar, nişancılar ve reisülküttaplar olmak üzere devletin yazışma
işlerini, maliye ve dışişlerini üstlenen sınıfıdır.
d) İlmiye: Kazasker, şeyhülislam, müderrisler ve kadılar olmak üzere eğitim, adalet
işlerini gerçekleştirirler.
Yönetilen (reaya), heterojen bir kitledir. Sadece tarımsal üretim yapanları değil,
şehirli, esnaf ve zanaatkârları da içermektedir. Her ne kadar Osmanlıda toplumsal yapı
iki tabakadan oluşsa da Osmanlı Devleti’nde Batılı anlamda sosyal tabakalaşma ve sosyal
sınıflar oluşmamıştır. Örneğin reayanın mülkiyet ve miras hakkı herhangi bir hukuki
kısıtlamaya tabi değildir. İnsanlar belli bir grubun mensubu olarak kişilik özelliklerine
ve yeteneklerine göre diğer gruba geçebilirlerdi. Batı’daki sosyal tabakalaşma ve sosyal
sınıfların Osmanlı Devleti’nde görülmemesinin nedeni, İslami toplum ve mülkiyet
anlayışıdır. Türk-İslam değer hükümleri toplumda tabakalaşmayı şekillendirmiştir.
Yönetenler sınıfına geçebilmek için devlete ve İslam dinine hizmet ile görevinde başarılı
olmak gerekli görülmüştür. Örneğin, Enderun’da alınan eğitimden sonra askerî sınıfa
girilebilmekte ve genellikle seyfiye içinde en yüksek mevkilere ulaşılabilmekteydi. Ayrıca
medrese öğrenimi görmüş, kabiliyetli ve liyakat sahibi kişiler de adalet, eğitim, din ve
sivil bürokraside en üst makamlara gelebilmekteydi. Kısaca İslami anlayış toplumda
yönetici olanları yönettiklerinden sorumlu tutmuş, bu nedenle yönetici ile yöneten
arasındaki ilişki bir baskı (zorbalık) değil bir sorumluluk ilişkisi şeklini almıştır.

73

Sosyoloji 1

Türkiye’de tabakalaşma diğer ülkelerden farklı olarak ortaya çıkmış (şehirleşmenin
hızlı sanayileşmenin yavaş olması sebebiyle) alt, orta, üst tabakalar arasında belirgin bir
fark ortaya koymak zor olmuştur.
Cumhuriyetin ilk yıllarında üst tabakayı yüksek bürokrat, asker, büyük arazi sahipleri,
devlet ricali; orta tabakayı şehirlerdeki küçük devlet memurları ile küçük esnaf, imalatçı;
alt tabakayı işsiz, köylü-çiftçi, topraksız yoksul kesim teşkil etmiştir.
Türkiye’nin sosyal yapısında
meydana
gelen
en
büyük
değişmeler; ekonomik büyüme,
sanayileşme hamleleri, eğitime
yapılan yatırımlar sonucu olarak
köylerden kentlere göçün tesiriyle
olmuştur.1950 sonrası meydana
gelen sanayileşme ve ekonomik
büyüme, köylerden şehirlere göçü
hızlandırmıştır.1980’den
sonra
fabrikalaşma ve sanayileşmedeki
yükselişle
beraber
sendikalı
işçilerin kavuştuğu ekonomik Görsel 3.12. Fabrika işçilerinden biri çok çalışarak ya
imkânlar
onları
toplumsal da mesleğiyle ilgili daha iyi bir eğitim alarak üst düzey
tabakalaşma piramidinin ortasına bir yönetici konumuna gelebilir
çekmiştir. Sosyal refahı sağlayan bu
sınıf, çocuklarını istedikleri yerlerde okutabilme imkânına sahip olmuşlardır. Çocuklar
da kazandıkları statülerle ailelerini tabakalaşma piramidinin yukarılarına taşımıştır.
Kısaca günümüz Türkiye’sinde insan hak ve özgürlüklerine saygıyı ve korumayı temel
alan yasal düzenlemelerle herkese aynı imkân ve fırsatlar verilmekte, böylece tabakalar
arasında hareketliliği mümkün kılan açık sınıf tabakalaşması görülmektedir.

3.4.TOPLUMSAL HAREKETLILIK

?

“Attan inip eşeğe binme” deyimi sosyolojide hangi kavramı ifade
etmektedir?

Coğrafi mekândaki yer değiştirmeler veya sınıflar ve tabakalar arasındaki yer
değiştirmelere toplumsal hareketlilik denir. Eğitim imkânlarının artması, gelenek ve
göreneklere bağlılığın azalması, siyasi ve ekonomik değişmeler, demografik etmenler,
ailenin toplumsal yapısı vs. toplumsal hareketliliğin artmasına ve azalmasına neden olur.
İki tür sosyal hareketlilik vardır:

74

3. Ünite Toplumsal Yapı

Üst tabaka

Üst tabaka

Orta tabaka

Orta tabaka

Alt tabaka

Coğrafi alanda dikey hareketlilik

Alt tabaka

Sosyal yapıda yatay hareketlilik

Toplumsal hareketlilik türleri

a) Dikey Hareketlilik: Bireylerin gelir
düzeylerinde,
saygınlıklarında
ve
yaşam
biçimlerinde belirgin ve önemli değişikliklere
neden olan, alt tabakadan üst tabakaya geçiş
veya üst tabakadan alt tabakaya iniş biçimindeki
değişmelerdir. Demokrasinin geliştiği toplumlarda
herkese eğitim imkânı veren eğitim hakkı ve eğitimde
fırsat eşitliği ilkesi ile sanayileşmenin gerektirdiği
iş bölümü ve uzmanlaşma, bireylerin tabaka
atlama ya da sınıfsal konumunu değiştirmesine
izin vermekte hatta teşvik etmektedir. Yukarıya
doğru hareketlilikte kişi statü elde ederken aşağı
doğru hareketlilikte statü kaybına uğrar. Bir çiftçi
çocuğunun başbakan olması, bir fabrika sahibinin
iflas edip işçi olması bu duruma örnek olarak
verilebilir.

Görsel 3.14. Gelişen toplumlarda
insanlar, daha iyi hayat standardına
ulaşabilmek için eğitimi önemli bir
araç olarak görmektedirler.

b) Yatay Hareketlilik: Aynı tabaka içinde
sınıflar arasında gerçekleşen değişimlerdir.
Bireylerin gelir düzeylerinde, saygınlıklarında ve
yaşam biçimlerinde önemli değişiklikler oluşmaz.
İki türlüdür:
Coğrafi hareketlilik: Ticari, siyasi, turizm gibi
amaçlarla bir ülkeden başka bir ülkeye veya ülke
içinde bir bölgeden başka bir bölgeye yapılan
göçlerdir. Köydeki tarım işçisinin kente göç ederek
fabrika işçisi olması bu duruma örnek olarak
verilebilir.

Görsel 3.15. Göç demografik açıdan
toplumsal hareketliliğe yol açar.

75

Sosyoloji 1

Mesleki hareketlilik: Aynı tabaka içinde bireyin mesleğini veya işini değiştirmesidir.
Bir avukatın noterlik yapmaya başlaması, bir manavın bakkal mesleğine geçmesi gibi.
Toplumsal prestij ve gelir düzeyi açısından aynı olan meslekler arasında geçişler bu
anlamda yatay hareketliliktir.
2. UYGULAMA
Aşağıdaki cümlelerde boş bırakılan yerlere parantez içinde verilen kavramları
doğru olarak yerleştiriniz.
Mübadele

Yatay hareketlilik

Uyum

Benzeştirme

Yarı açık sınıf
tabakalaşması

Toplumsal
tabakalaşma

Dikey hareketlilik
Orta tabaka
Toplumsal
hareketlilik

Rekabet
1. Bir siyasi partinin, kendi programına belirli bir meslek grubunun yararına
maddeler koyduğunda, karşılığında onlardan oy istemesi…………..etkileşim
türüne örnektir.
2. 1980’li yıllarda Balkanlar’da azınlıkların adlarının değiştirilmesi ve kendi kültürel
değerlerini yaşamalarına izin verilmemesi………………..örnektir.
3. Evde, iş yerinde, arkadaş gruplarında davranış beklentilerinin aynı değerlere ve
benzer duyarlılıklara dayanması sosyal etkileşim türlerinden ……..sayesinde
gerçekleşir.
4. Uçak şirketlerinin indirim kampanyaları uygulamaları……………….örnektir.
5. Mesleki statü, gelir ve eğitim düzeyi, servet, siyasal güç, yaşam biçimi……………..
belirleyen ölçütlerdir.
6. Gelişmiş toplumlarda bugün nüfusun büyük bir bölümü…………….içinde yer
alır.
7. “Attan inip eşeğe binme” deyimi sosyolojide………………….örnektir.
8. Pamuk tarlasında çalışan işçilerin daha sonra fındık bahçesinde çalışması
………………………………örnektir.
9. Osmanlı’da enderun mektebinde okuyan azınlığa mensup bir öğrenci zekâsı,
yeteneği ve çalışkanlığı ile iyi bir konuma gelebilmesi ……………………………
türüne örnektir.
10. Sanayi toplumunda ortaya çıkan açık sınıf tabakalaşmasıyla birlikte………………
hızlanmıştır.

76

3. Ünite Toplumsal Yapı

ÖZET
Toplumsal Yapı ve Toplumsal Yapıyı Oluşturan Unsurlar
Toplumsal yapı, toplumdaki organize olmuş ilişkilerin bir bütünüdür ve toplumun
bir çerçevesidir. Toplumu oluşturan öğeleri, bu öğelerin toplum içerisindeki yerleri
ve aralarındaki ilişkiler ile bu ilişkilerin işleyişindeki düzenlilikleri ifade eder. Sosyal
ilişkiler, statüler, roller, değerler, normlar ve kurumlar toplumsal yapının kültürel
(manevi) yönünü; yerleşim biçimleri, coğrafi konumu ve nüfus yapısı ise fiziki (maddi)
yönünü oluşturur.
Toplumsal Etkileşim ve Türleri
Toplumsal etkileşim, birey ya da grupların birbirlerini etkilemek suretiyle
gerçekleştirdikleri toplumsal davranışlardır. Mübadele, işbirliği, rekabet, çatışma,
uyum, uyarlama ve benzeştirme olmak üzere çeşitli tipleri vardır. Beklenti ve karşılık
alma amacıyla yapılan etkileşim mübadele; karşılık beklenmeden birlikte hareket
etmeyle gerçekleşen etkileşim iş birliği; belli bir hedefe ulaşmak için içine girdiği
yarış şeklindeki etkileşim rekabet; rakibin hedeflenerek düşmanca duygularla hareket
edilen etkileşim çatışma; kişinin kendi iradesi ile davranışta bulunmasıyla gerçekleşen
etkileşim uyum; tek taraflı ve gönüllük esasına dayalı gerçekleşen etkileşim uyarlama;
toplumsal otoritenin yaptırımlarıyla gerçekleşen etkileşim ise benzeştirme adını alır.
Toplumsal Tabakalaşma ve Çeşitleri
Toplumu oluşturan bireylerin yaşama biçimleri, servet, eğitim düzeyi, siyasal güç,
prestij, mesleki statü ve gelirlerine göre hiyerarşik (aşamalı) olarak birbirinden farklılık
gösteren sınıflar hâlinde sıralanmasına toplumsal tabakalaşma denir. Tabakalaşma
piramidi tüm toplumlarda alt-orta-üst şeklinde sıralanır. Gelişmemiş toplumlarda
alt tabaka geniş, gelişmiş toplumlarda ise orta tabaka nüfusun büyük bir bölümünü
oluşturur. Kapalı sınıf tabakalaşması, yarı açık sınıf tabakalaşması ve açık sınıf
tabakalaşması olmak üzere çeşitleri vardır.
Her toplumun tabakalaşma biçiminde kendine özgü farklılıkları görmek
mümkündür. Örneğin, Osmanlı devlet ve toplum yapısı incelendiğinde bütün toplum
bireylerinin yönetilenler (reaya) ve yönetenler olmak üzere iki kategoriye ayrıldığı
görülür. Osmanlı’ da toplumsal yapı iki tabakadan oluşsa da Osmanlı Devleti’nde
Batılı anlamda sosyal tabakalaşma ve sosyal sınıflar oluşmamıştır. Bunda hem İslami
toplumdaki mülkiyet anlayışı ve değer hükümleri hem de enderun mektebinde alınan
eğitim sisteminin bireylerin sosyal hareketliliğine fırsat tanıması etkili olmuştur.
Günümüz Türkiye’sinde açık sınıf tabakalaşması görülmektedir. İnsan hak ve
özgürlüklerine saygı gösterilerek yasal düzenlemelerle herkese aynı imkân ve fırsatlar
verilmekte, böylece tabakalar arasında hareketlilik mümkün olmaktadır.
Toplumsal Hareketlilik ve Çeşitleri
Fiziki mekândaki yer değiştirmeler veya sınıflar ve tabakalar arasındaki yer
değiştirmelere toplumsal hareketlilik denir. İki tür sosyal hareketlilik vardır. Farklı
tabakalar arasında gerçekleşen, bireyin gelir durumunda, saygınlığında veya yaşam
biçiminde önemli değişimlere yol açan toplumsal hareketlilik dikey hareketliliktir.
Aynı tabaka içerisinde gerçekleşen, bireyin gelir durumunda, saygınlığında veya yaşam
biçiminde önemli değişimlere yol açmayan hareketlilik ise yatay hareketliliktir.

77

Sosyoloji 1

UYGULAMALARIN CEVAPLARI
1. UYGULAMA
1. Toplumsal değerler
2. Toplumsal Yapı
3.Manevi unsurlarıdır
4. Millet
5. Metropol
6. Köy

2. UYGULAMA
1. Mübadele
2. Benzeştirme
3. Uyum
4. Rekabet
5. Toplumsal tabakalaşma
6. Orta tabaka
7. Dikey hareketlilik
8. Yatay hareketlilik
9. Yarı açık çık sınıf tabakalaşması
10. Toplumsal hareketlilik

78

3. Ünite Toplumsal Yapı

3. ÜNİTE ÖLÇME VE DEĞERLENDİRME SORULARI

1. Bireyler arası ilişkilerin ortaya çıkardığı gruplar ve kurumların toplamından
oluşan bütüne ne ad verilir?
A) Sosyalleşme
B) Toplumsal yapı
C) Toplumsal statü
D) Toplumsal değişme
2. Aşağıdakilerden hangisi toplumsal etkileşim tiplerinden biri değildir?
A) Rekabet
B) Benzeştirme
C) Norm
D) Çatışma
3. “ Bir vatandaş, düğününde çeyrek altın taktığı kişinin kendi düğününe 		
gelmemesi ve altını göndermemesi üzerine ilamsız icra takibinde bulunarak
altının bedelini geri aldı.”
Yukardaki haberde sözü edilen etkileşim türü için aşağıdaki kavramlardan
hangisi uygundur?
A) Mübadele
B) Uyarlama
C) Rekabet
D) Uyum
		
4. Toplumsal yapının fiziki ve kültürel yanı vardır. Hangisi toplumsal yapının
kültürel özelliklerinden birisi değildir?
A) Statüler
B) Roller
C) Değerler
D) Coğrafi özellikler
5. Aşağıdakilerden hangisi günümüzde görülen tabakalaşma sistemidir?
A) Kölelik sistemi
B) Kapalı tabakalaşma
C) Açık sınıf tabakalaşması
D) Yarı kapalı tabakalaşma

79

Sosyoloji 1

6. Gelişmiş toplumlarda aşağıdaki tabakalardan hangisi daha geniş bir nüfus 		
yoğunluğuna sahiptir?
A) Üst
B) Alt
C) Orta
D) En üst
7. Aşağıdakilerden hangisi Türk toplumunda görülen tabakalaşma ile ilgili 		
değildir?
A) Osmanlı’da Batılı anlamda sosyal tabakalaşma ve sosyal sınıflar oluşmamıştır.
B) İnsanlar belli bir grubun mensubu olarak kişilik özelliklerine ve yeteneklerine
göre bir üst tabakaya geçemezler.
C) Osmanlı’da tabakalaşma piramidinin şekillenmesinde din ve gelenekler etkili
olmuştur.
D) Cumhuriyetin ilk yıllarında üst tabakayı yüksek bürokrat, asker, büyük arazi
sahipleri oluşturmuştur.
8. "Gelir düzeyi, yaşama biçimi, eğitim, saygınlık gibi özellikler bakımından
birbirine benzeyen ve bunun bilincinde olan insanların oluşturduğu bir 		
kategoridir.’" biçiminde tanımlanan kavram aşağıdakilerden hangisidir?
A) Toplum
B) Küme
C) Zümre
D) Sınıf
9. Dikey hareketlilikte birey toplumsal hayatta önemli geçişler yaşar.
Buna göre dikey hareketlilikle ilgili aşağıdaki seçeneklerden hangisi yanlıştır?
A) Bireyin geliri azalır.
B) Birey konumunu korur.
C) Bireyin geliri artar.
D) Bireyin saygınlığı artar.

C A D C C B D B A

B

2

1

3

4

5

6

7

8 9 10

3. ÜNİTE CEVAP ANAHTARI

80

		

10. Bir öğretmenin atamasının bir ilden başka bir ile yapılması sosyolojide hangi
kavramla açıklanır?
A) Yatay hareketlilik
B) Dikey hareketlilik
C) Toplumsal tabakalaşma
D) Toplumsal gelişme

3. Ünite Toplumsal Yapı

NOTLARIM
....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
.....................................................................................................................................................
................................................................................................................................

81

4. ÜNITE

TOPLUMSAL DEĞİŞME
VE GELİŞME

Varlığın/tarihin özü değişimdir. Değişim, diğer varlıklar gibi
toplumların da değişmez kaderidir.

NELER ÖĞRENECEĞİZ?
1. Toplumsal değişme
olgusunu,
2. Toplumsal değişmeye
etki eden faktörleri ve
bu faktörlerin zamanla
değişebileceğini,
3. Bilim, teknoloji ve kitle
iletişim araçlarının
toplumsal değişmeye
etkilerini,
4. Modernleşmenin
ve küreselleşmenin
toplumsal değişime olumlu
ve olumsuz etkilerini,
5. Toplumsal gelişmenin
ögelerini,
6. Toplumsal bütünleşmenin
önemini,
7. Toplumsal çözülmeye
neden olan etmenleri,
8. Toplumsal çözülmeyi
önlemeye yönelik çözüm
önerilerini öğreneceksiniz.

ANAHTAR KAVRAMLAR
• Toplumsal Değişme
• Toplumsal Çözülme
• Toplumsal Bütünleşme
• Küreselleşme
• Modernleşme
• Kitle İletişim Araçları
• Medya

Sosyoloji 1

GİRİŞ
Değişme yeni bir kavram değildir. Tarihsel akış içinde tüm insanlar, gruplar, kurumlar
ve toplum sürekli değişmektedir. Birkaç yüz yıl önceki toplumla günümüz toplumu aynı
olmadığı gibi bir kaç yüzyıl sonraki toplum da muhtemelen pek çok açıdan bugünkü
topluma benzemeyecektir. Değişim gerçeğini, birkaç yüzyıl önce filozof Herakleitos,
“Her şey değişir, değişmeyen tek şey değişimin kendisidir” sözüyle dile getirmiştir.
Toplumu konu alan sosyoloji için değişme olgusu önemli bir konudur. Bu ünitede
toplumsal değişme kavramının çeşitli boyutları değerlendirilecek, sosyolojide toplumsal
değişme ile ilgili bazı temel kavramlar tanımlanacak ve küreselleşme, modernleşme
olgusu üzerinde durulacaktır.

4.1. TOPLUMSAL DEĞİŞME VE TOPLUMSAL DEĞİŞMEYİ ETKİLEYEN 		
FAKTÖRLER

?

Yaşlı insanların sık sık geçmişten özlemle bahsederek, eski
dostlukların, akraba ilişkilerinin, mahalle kültürünün kalmadığından,
mekânların daralmasından, kalabalıklardan, yeni teknolojik aletlerin icat
edilmesinden şikâyet etmelerinin, temelinde hangi sosyal gerçek olabilir?

Görsel 4.1. İnsanların tüketim alışkanlıkları ve tedavi hizmetleri zaman içerisinde 		
değişmiştir.

Toplumsal Değişme
Bir toplumdaki sosyal ilişkiler ağında, değerlerinde, kurumlarında, iletişim ve
etkileşim biçimlerinde kısaca sosyal yapısında meydana gelen dönüşümlerdir. Her
toplumsal değişme, belirli bir zamanda, belli bir mekânda ve birtakım insanlar arasında
geçer. Örneğin, ataerkil aileden çekirdek aileye, teokratik rejimden demokrasiye, yarı
kapalı tabakalaşmadan açık tabakalaşmaya geçiş sosyal yapıdaki değişimi ifade eder.

84

4. Ünite Toplumsal Değişme ve Gelişme

Ayrıca birincil ilişkilerin yerini resmî ilişkilerin, tarımda ilkel tekniklerin yerini modern
tekniklerin alması, tıpta robotik cihazların kullanılması, bakkalların yerini büyük
marketlerin alması, yeni bir eğlence ve tüketim kültürünün ortaya çıkması vs. gibi
durumlar da toplumsal değişme örnekleridir.
Bir toplumsal yapının oluşumu ve kendisini sürdürmesi için değişim gereklidir.
Devamlılık gösteren, değişim sürecinin olmadığı bir toplum yoktur. Ne kadar geleneksel
ve tutucu olursa olsun her toplum ve her kültür sürekli değişim içindedir ancak değişimin
hızı geleneksel toplumlarda daha yavaş, sanayileşmiş toplumlarda ise hızlıdır.
Değişme kavramı gelişme ya da ilerleme kavramlarıyla eşanlamlı değildir. Değişmenin
yönü ilerleme olduğu gibi gerileme de olabilir. İlerleme, toplumsal yapının belirli bir
yönünde önceki duruma göre daha iyi, yararlı ve mükemmele doğru olan yöneliştir. İş
gücüne dayanan üretimden, makineye dayalı üretime geçilmesi ya da eğitimde geleneksel
eğitim anlayışından bilimsel verileri temel alan eğitim anlayışına geçiş, ilerlemedir.
Toplumsal yapıyı oluşturan birçok öğenin (sosyal, siyasal, kültürel, ekonomik vb.
alanlarda) ileriye doğru değişip bir araya gelmesiyle de gelişme olur. Değişme olumlu
yönde herkes tarafından kabul edilebilir olduğunda gelişmeden söz edilebilir. Orta sınıfın
yaygınlaşması, bir ülkede mal ve hizmet üretiminin artması, insan hakları ve özgürlükleri
alanındaki iyileşmeler, akılcı düşüncenin yaygınlaşması birer gelişme örneğidir. Toplumsal
değişme kavramı, gelişme ve ilerleme gibi iyiye veya kötüye doğru yön bildiren bir kavram
değildir. Toplumda gerçekleşen olumlu ya da olumsuz her türlü farklılaşma bir toplumsal
değişmedir. Bu nedenle toplumsal gelişme ve ilerleme değer yargısı içerirken, değişme
değer yargısı içermeyen nesnel bir kavramdır. Örneğin, nüfus artışı kimine göre gelişme
kimine göre gerilemedir ama bu artış herkese göre bir değişmedir.

!

Gelişme ve ilerleme kavramları her zaman daha iyi duruma gitmeyi
ifade ettikleri için her toplumsal değişiklik durumunda kullanılamaz. Bu
nedenle günümüzde gelişme ve ilerleme kavramları yerini değişme kavramına bırakmıştır. Örneğin, bilimsel ve teknik anlamda gelişmenin "iyi"
olarak görülmesi, Batı dışındaki toplumların "geri" kabul edilmesi anlayışına yol açmaktadır. Yeni eskisinden her zaman iyi olmayabileceği için mevcut durumun eskiye göre daha iyi olduğunu söylememiz de doğru olmaz. Ayrıca insanlığın muhafaza
etmesi gereken çok kıymetli değerleri vardır. Bu değeri korumak ve yaşatmak tüm
insanlığın temel görevi olmalıdır.

Toplumsal Değişmenin Özellikleri
1. Toplumsal değişme zorunlu, sürekli ve kaçınılmaz bir süreçtir. Her toplum, değişme
hâlindedir ancak toplumların değişme hızları farklıdır. Sanayileşme ve teknolojideki
ilerleme toplumların değişme hızını artırmıştır.
2. Toplumsal değişme bazen plansız bazen de planlı gerçekleşebilir. Kuraklık, deprem,
sel gibi doğal afetler, salgın hastalıklar öngörülemeyen değişmelere; eğitim, ulaşım,
sağlık alanında yönetim tarafından alınan kararlar ise planlı değişmeye örnektir.

85

Sosyoloji 1

3. Toplumsal değişmenin hızlı olması bunalımlara yol açabilir. Kurumlar ve bireyler
arasındaki ilişkilerde, toplumsal yapıda uyuşmazlıklar oluşturabilir. Toplumsal
değişmenin gerçekleşmeye başladığı ilk dönemde toplum ya da toplumun bazı
kesimleri bu değişime muhalefet eder, değişimi durdurmaya çalışabilir ve bu
durum çatışma oluşturabilir.
4. Bir alandaki toplumsal değişme diğer alanlardan bağımsız değildir. Karşılıklı
olarak birbirini etkilerler. Örneğin elektriğin üretim amacıyla fabrikalarda
kullanılmasıyla birlikte daha çok ve daha düşük maliyetle üretim yapılmaya
başlanmış, fabrikaların artan işçi ihtiyacı kırsal alanlardan kentsel alanlara doğru
göçü hızlandırmış, bu göçle birlikte kentleşme olgusu hız kazanmıştır.
5. Toplumsal yapının maddi unsurlarındaki değişme, manevi unsurlardakinden
daha hızlıdır.

Toplumsal Değişmeyi Etkileyen Faktörler
Fiziki Çevre

Ekonomi

Toplumsal
Değişmeyi
Etkileyen
Faktörler

Kitle İletişim Araçları

Demografi

Modernleşme

Küreselleşme

Bilim ve Teknoloji
Kültür

Demokratikleşme

Toplumsal değişmeyi daha iyi anlayabilmek için değişmeye etki eden faktörleri bilmek gerekmektedir. Bu faktörler; fiziki çevre, ekonomi, modernleşme, küreselleşme, bilim ve teknoloji, demokratikleşme, kültür, demografi, kitle iletişim araçları vb.dir.
1. Fiziki Çevre: Bir bölgenin yeryüzü şekilleri, ikliminin ılıman ya da kurak olması,
denize ve ormanlık alanlara uzaklık ya da yakınlık durumu, sahip olunan yeraltı ve yerüstü zenginliklerinin toplumsal yapı üzerindeki etkileri toplumsal değişime etki eder.
Örneğin, deniz kıyısında ya da ovada yer alan dışa dönük toplumlarda değişim hızlıyken, kara içinde ya da dağlık bir bölgede yer alan kapalı toplumlarda ise daha yavaştır.
Toplumsal değişimi etkileyen diğer bir doğal unsur da iklimdir. Örneğin, küresel
ısınma sonucu oluşan iklim değişikliğinin gıda ve su kaynaklarının azalmasına neden
olması insan sağlığını olumsuz etkilemiştir. İklim değişikliği etkilerine bağlı olarak
artan bazı doğal afetler, kasırga ve taşkınların büyük göçlere yol açması göç alan
bölgede toplumsal düzende istikrarsızlık ve çatışmalara yol açmakta, insanların geçim
kaynaklarını değiştirmesine neden olmaktadır.

86

4. Ünite Toplumsal Değişme ve Gelişme

2. Ekonomi: Ekonomik kaynakların azlığı ya da
çokluğu, gelir dağılımının adaletli olup olmaması, gelişmiş bir üretim biçiminin varlığı toplumsal
grupların, tabaka ve sınıfların ilişki ve değişme yönünü olumlu ya da olumsuz biçimde etkilemektedir.
Örneğin, yüksek enflasyonun ve işsizliğin olduğu
bir toplumda gelişme ve ilerlemeden söz edilemez.
Buna karşılık üretimin gelişip yaygınlaştığı, ekonomik büyümenin nimetlerinden tüm bireylerin
yararlandığı bir toplumda hukuk, eğitim, ahlak,
Görsel 4.2. Endüstrileşmeyle birlikdin gibi kurumlar da olumlu etkilenmekte, böylece
te insanların yaşam biçimi ve yaptoplumsal değişme daha dengeli ve uyumlu olmak- tıkları işler farklılaşmıştır.
tadır. Toplumda uygulanan ekonomik sistemler de
toplumun yapısını etkileyerek değişime yol açmaktadır. Örneğin, kapitalist ekonomi sisteminde yer alan serbest piyasa ekonomisi girişimciliği, özel mülkiyeti, rekabeti, bireyciliği beraberinde getirmekte, bu da insanların
tüketim alışkanlıklarından ahlak anlayışlarına kadar bir dizi değişime yol açmaktadır.
3. Modernleşme: Geleneksel toplumların modern toplumlara dönüşme sürecini,
bu süreçte yaşanan bilimsel, ekonomik, teknolojik, endüstriyel, demografik ve politik
değişimleri ifade eden bir kavramdır. Siyasal alanda demokrasinin temel kurum ve
ilkeleriyle egemen olması, ekonomik alanda kapitalist üretim tarzının yerleşmesi, sosyal
alanda kentleşme ve altyapı hizmetlerinin yaygınlaşması, haberleşme teknolojilerinin
gelişmesi, geleneksel ilişkilerin çözülmesi modernleşmenin göstergeleridir
Modernleşmede; bilim, teknoloji, ekonomi vb. alanlarda daha ileri kabul edilen
ülkelerin etkisi çok fazladır. Bu nedenle modernleşme daha ziyade gelişmiş ülkelerdeki
yeniliklerin taklit edilmesi ya da benimsenmesi esasına dayanır. Daha çok yönetici elitler
tarafından gerekli görülen planlı bir toplumsal değişmedir. Bu değişim hem olumlu hem
olumsuz olabilmektedir. Modernleşme sürecinde az gelişmiş ülkelerin, ileri derecede
endüstrileşmiş ülkeler modeline uygun biçimde değişmesi küreselleşme olgusunu
ortaya çıkarmaktadır.
4. Küreselleşme: Ulaşım ve iletişim teknolojilerindeki gelişmeler sonucunda politik, sosyal, ekonomik
ve kültürel ilişkilerin millî sınırları aşarak dünyaya
yayılması ve dünyadaki toplumlarının birbirlerine
yakınlaşma ve bütünleşme sürecine küreselleşme
denir. Bilim ve teknolojideki gelişmeler ulaşım, bilgisayar ve iletişim teknolojilerini değiştirerek mesafe
kavramının eski anlamını kaybetmesine yol açmıştır.
Böylece artık dünyanın herhangi bir yerindeki bir kişi
başka bir yerdeki bir kişiyle çok düşük maliyetlerle
konuşabilir, görüşebilir ya da başka bir yere uçakla
çok kısa zamanda gidebilir hâle gelmiştir.

Görsel 4.3. Küreselleşme sürecinde uluslar ayrıcalıklı konumunu kaybetmiş görünmektedir.

87

Sosyoloji 1

5. Bilim ve Teknoloji: Bilim ve teknolojideki
gelişmeler üretim ve tüketim biçimlerini, insan
ilişkilerini, normları, kurumları, değerleri, düşünüş biçimlerini ciddi düzeyde etkileyerek büyük
değişmelere neden olmuştur. Örneğin, geçmiş
dönemde ateşin ve matbaanın keşfedilmesi, bilim
ve teknolojinin gelişmesiyle geleneksel toplumların sanayi toplumlarına dönüşmesi, günümüzde
ise makineleşmenin kentleşmeye, kentleşmenin
de kadının iş hayatına atılmasında etkili olması,
İnternet ve cep telefonunun toplumsal ilişkiler, Görsel 4.4. Günümüzde teknoloji,
gündelik yaşam ve hatta inanışlar üzerindeki et- insan hayatının olmazsa olmazları
arasındadır.
kisi gibi örnekler verilebilir.
6. Demokratikleşme: Değişen dünyada yönetim anlayışı ve biçimlerinin aynı kalması beklenemez. Modern, geleneksel, gelişmiş, gelişmekte olan veya az gelişmiş olan
toplumlarda demokratikleşme çabaları toplumun kalkınması, ilerlemesi, gelişmesi kısaca toplumsal değişmenin olumlu yönde gerçekleşmesinin garantisidir. Hz. Muhammed’in veda hutbesi, 1789 Fransız İhtilali gibi düşünsel eğilimler ile tarihte bazı liderlerin bağımsızlık ve özgürlük mücadeleleri zaman içerisinde tüm dünyayı etkileyen siyasi
değişimlere yol açmıştır. Günümüzde ise demokrasi, temel hak ve özgürlükler adına
yürütülen mücadelelere, kamuoyu oluşturmaya, sivil örgütlenmelere, hukukun üstünlüğünün temel değer olarak kabul edilmesine, eğitimden eşit biçimde yararlanmaya,
düşüncelerini özgürce söyleme ve yazmaya, yönetime katılmaya yol açarak toplumsal
değişmenin oluşumunu etkilemektedir.
Demokratik değişme halkın istek ve ihtiyaçlarına göre ikna yoluyla gerçekleşir. Demokratik ülkelerde toplumsal değişme sürecine akılcı yoldan yön verilir. Bu amaçla eğitim araç olarak kullanılır ve kitle iletişim araçlarından yararlanılır. Bireylerde istenilen
yönde davranış değişikliği oluşturulmaya çalışılır.

Görsel 4.5. 15 Temmuz Demokrasi ve Millî Birlik Günüdür.

88

4. Ünite Toplumsal Değişme ve Gelişme

!

Demokrasiyi benimsemiş kişilerin eşitlik, özgürlük ve adalet uğruna
verdikleri mücadeleler, seçilmiş iradelere küresel güçlerin müdahalesine
karşı toplumların kendi sistemlerine demokratik kazanımlar adına sahip
çıkması, toplumsal değişimde önemli bir rol oynamaktadır. Örneğin, ülkemizde 15 Temmuz’da yaşananlar tüm dünyada eşi benzeri olmayan bir demokratikleşme mücadelesidir. Millî iradeyi yok saymaya alışmış emperyalist güçler çeşitli
terör örgütlerinin taşeronluğuyla ülkemizdeki seçilmiş millî iradeye darbe yapmaya
kalkışmış, Türk Milleti bu hain girişimi canları pahasına büyük bir demokratikleşme savaşı vererek yok etmeyi başarmıştır. Bu mücadele küreselleşen dünyada örnek
bir demokratikleşme çabası olarak tarihte yerini almıştır.
7. Kültür: Kültürün maddi ve
manevi kültür olmak üzere iki boyutu vardır. Maddi kültür teknolojiden ve üretilen ürünlerden oluşurken manevi kültür; inançlardan,
değerlerden, normlardan ve sembollerden oluştur. Maddi kültür
manevi kültürden daha hızlı değişir. Kültürel alandaki değişmelerin
olumlu ve olumsuz yanları vardır.
Farklı toplumların kültürlerine
karşı hoşgörülü olma, kendi kültürünü tanıma ve sahip çıkma bilinci
geliştirme şeklinde olumlu katkıları yanında, emperyalist ülkelerin
kültürlerinin hâkimiyeti, kültürel
kimliğin yok olması, kültürel yozlaşma gibi olumsuz sonuçlara da
yol açabilmektedir.

Görsel 4.6. Kültür bir toplumun ortak zenginliğidir.

8. Demografi: Nüfus tolumsal değişimin en önemli unsurlarındandır. Nüfusun artışı
ve hareketliliği, değişik unsurları etkileyerek toplumsal değişimde önemli bir rol oynar.
Örneğin hızlı nüfus artışı; çarpık kentleşme, gelir dağılımı, barınma, eğitim gibi konularda yeni düzenlemeler gerektirir. Nüfus artışı neticesinde bozulan düzen ve karşılanamayan ihtiyaçlar dolayısıyla karmaşa, çatışma ortaya çıkabilir. Benzer şekilde nüfusun
çeşitli etkenlere dayalı olarak azalması da mevcut toplumsal yapının sürdürülmesini
sorunlu hâle getirmektedir. Nüfusun hızla yaşlanması, okulların boş kalması, emeklilik
yaşının sürekli yükselmesi ve iş gücünün azalması, yabancı ülkelerden nitelikli nüfus
transfer etme zorunluluğu gibi bazı sorunları beraberinde getirmekte ve bu sorunlara
çözüm bulma arayışları da toplumsal değişime neden olmaktadır.
Bir toplumdaki genç ya da yaşlı nüfus dağılımı da toplumsal değişmeyi etkiler. Yaşlanan bir nüfusa sahip toplumlarda değişime açıklık azalmakta; gençleşen bir nüfusa
sahip olan toplumlarda da değişime açıklık artmaktadır.

89

Sosyoloji 1

Bir nüfus hareketi olan göç ve göçün oluşturduğu hareketlilik toplumsal yapıdaki değişimler
için önemli bir etken oluşturmaktadır. Özellikle
büyük şehirlere doğru yaşanan kitlesel göçler bu
şehirlerin kendine ait kültürünü değiştirmiş ve
kozmopolit bir kente dönüşmesine neden olmuştur. Değişik toplumsal yapıların, tecrübelerin ve
uygulamaların birbiri ile karşılaşmasını sağlayan,
çok kültürlülük ve yabancı düşmanlığı gibi kavramların ön plana çıkmasına neden olan uluslararası göçler de nüfusu kontrol edilemez bir teh- Görsel 4.7. Hızlı nüfus artışı, gelişdide dönüştürmektedir.
mekte olan ülkelerde kaynakların

yetmemesine, kalkınma hızlarının ya-

9. Kitle İletişim Araçları: Toplumsal değişime vaşlamasına, ekonomik ve sosyal soetki eden faktörlerden biri de kitle iletişim araçla- runların artmasına neden olmaktadır.
rının tüm dünyada hızla çoğalmasıdır. Özellikle,
radyo, televizyon ve İnternet ekonomik yönden
gelişmiş ülkelerin olgularını aktararak; onların siyasal, ekonomik, toplumsal ve kültürel yaşantılarına özgü bilgiler vererek, gelişmekte olan ülke insanının kendi gelenekleri
üzerinde değişik yönden düşünmesini sağlayarak, ülkede "değişik bir entellektüel iklim"
oluştururlar. Böyle bir iklim içerisinde ise toplum, geleneksel yapısındaki kimi kurumlarını atar, yenilerini geliştirir; bu yolla da insanlar arasındaki ilişkileri kolaylaştırır ve
toplumda daha etkin toplumsal ilişkiler kurulmasını sağlar.
1. UYGULAMA
Aşağıda verilen ifadelerin doğruluk değerlerini (D-Y şeklinde) karşılarına
yazınız.
D
Y

1. Her toplumsal değişme bir ilerleme ve gelişme değildir.

2. Manevi kültür teknolojiden ve üretilen ürünlerden oluşurken, maddi
kültür inançlardan, değerlerden, normlardan ve sembollerden oluşur.
3. Nüfusun artışı, hareketliliği ve niteliğinin değişimi hem kısa hem de uzun
vadede toplumsal değişimde önemli bir etkendir.
4. Toplumsal değişme; manevi değerlerine bağlı, geleneksel toplumlarda
daha hızlı, maddi değerlere önem veren sanayileşmiş toplumlarda ise daha
yavaştır.
5. Toplumsal kurumlar, gelenekler, örfler ve hatta bireyler bir toplumda,
değişmelere direnç gösterebilirler.
6. Toplumsal gelişme, toplumsal bütünleşme olmadan da gerçekleşebilir.
7. Toplumların ekonomik gelişme düzeyi insanın, sosyal grupların, tabaka
ve sınıfların ilişki ve değişme yönünü olumlu ya da olumsuz biçimde
etkilemektedir.
8. “Tüfek icat oldu mertlik bozuldu” deyimi toplumsal değişmede fiziki
çevrenin etkisini ifade eder.

90

4. Ünite Toplumsal Değişme ve Gelişme

4.2. BİLİM-TEKNOLOJİ VE KİTLE İLETİŞİM ARAÇLARININ 			
TOPLUMSAL DEĞİŞMEYE ETKİLERİ
Toplumsal değişmenin önemli bir belirleyicisi
olan bilim ve teknoloji insan ile doğa arasındaki
ilişkinin ürünüdür. Çoğu teknolojik icat, mevcut
bilimsel bilgi ve teknolojiye dayanır. Keşifler,
daha önce bilinmeyen şeylerin bulunması ya da
önceden var olan bir şeyin hiç bilinmeyen bir
yönünün ortaya konmasıdır. Örneğin, yazının
keşfedilmesi büyük toplumsal değişimlere yol
açmıştır. İcat ise bilinen şeylere dayanılarak yeni
düşüncelerin ya da ürünlerin ortaya konmasıdır. Örneğin, elektriğin, buhar makinesinin icadı
kültürü ve toplumu büyük ölçüde değiştirmiştir. Görsel 4.8. Teknolojik gelişim, insanın davranış ve düşüncelerinde birçok değişmelere yol açmıştır.

Bilim ve teknolojideki gelişmeyle birlikte sanayileşme hızlanmış, üretim artmış, insan ve toplum ilişkileri bunlardan etkilenmiştir. Sanayileşme ile birlikte büyük toplumsal değişmeler yaşanmıştır. Örneğin, tarımda makineleşme, köyden kente göçü hızlandırmıştır.
Böylece tarıma dayalı kırsal ilişkiler çözülmeye başlamış, kentleşme ve kentsel ilişkiler
artmış, gecekondulaşma ortaya çıkmıştır. Tarımla uğraşan geniş aile yapısı, sanayileşme
ile birlikte çekirdek aile yapısına dönüşmüş, dikey hareketlilik artmış, gelenek ve göreneklerde, eğitim ve siyaset kurumlarında, insan ilişkilerinde değişmeler olmuştur.
Toplumu en çok etkileyen bilimsel ve teknolojik buluşlardan biri, kitle iletişim araçlarıdır. Günümüzde kamuoyunun oluşmasında en etkili ögelerden biridir. Toplumun
gerek yakın gerekse uzak çevrelerinde olup bitenler hakkında bilgi almalarını sağlayan
ve teknolojik gücün bir göstergesi olarak geniş halk kitlelerini haberleşme ağıyla birbirlerine bağlayan araçlara, kitle iletişim araçları denilmektedir. Kitle iletişim araçları olan
yazılı basın (gazete, dergi gibi), radyo, televizyon, sinema, tiyatro, İnternet, bugün artık
toplumların vazgeçilmez bir parçası olmuştur.
Olumlu Yanları
1. Çeşitli mal ve hizmetlerin reklamlar aracılığıyla tanıtılması ve propaganda gibi önemli
fonksiyonlar üstlenen kitle iletişim araçları aynı
zamanda bireylerin haber alma, eğlenme, eğitim,
beceri, yetenek ve bilgi düzeylerini artırmak gibi
çeşitli ihtiyaçlarını ya doğrudan karşılamakta ya
da destekleyici olmaktadır. Örneğin, günümüzde gelişen teknoloji sayesinde İnternet üzerinden
uzaktan eğitim dersleri verilmekte, öğretmen ve
Görsel 4.9. Kitle iletişim araçları, kaöğrenciler anında (on-line) ağ bağlantıları ile bir- muoyu için bir denetim işlevi görür.
likte dersleri yürütebilmektedirler.

91

Sosyoloji 1

2. Ulusal ve uluslararası düzeyde yayın ve yayımlar yaparak birey ve toplumları kendi
sorunlarından çıkarıp dünyanın herhangi bir yerindeki bireysel ve toplumsal sorunlara,
gelişmelere dikkat çekme, bu sorunlara birey ve toplumu ortak ederek duyarlı ve paylaşımcı bir toplum yapısı oluşturma işlevi vardır.
3. Ülke, devlet ve millet şuurunu kazandıran, sevdiren, millî değerleri koruyan ve sahip çıkan yayın ve yayım anlayışı sonucunda kitle iletişim araçları, toplumdaki bireyleri
bütünleştirici bir fonksiyona sahiptir.
4. Bireylerin içinde yaşadığı toplumun değerlerini kazanması, inanç, tutum ve davranışlarında toplumla uyumlu hâle gelmesi kısaca sosyalleşme sürecinin olumlu bir şekilde gelişmesini sağlar.
5. Bilimsel ve teknik gelişmeleri tanıtarak insanların o alandaki tutumlarını değiştirme, kamuoyu oluşturma ve davranış değişikliği sağlama gibi işlevlere de sahiptir.
6. Kitle iletişim araçları, bireyleri doğrudan etkilemenin yanında kültürü, bilgi birikimini, bir toplumun norm ve değer yargılarını da etkiler. İzleyicilerin kendi davranış
biçimlerini belirlerken kullanabilecekleri bir dizi imaj, düşünce ve değerlendirmeler sunar.
7. Toplumu, siyasal etkinliklerden haberdar ederek demokrasiye yardımcı olma işlevi
vardır.
Olumsuz Yanları
1. Bilişim teknolojileri tarafından biçimlendirilen yeni dünya düzeninde artık devletler değil
çok uluslu şirketler küresel pazarlara hükmetmekte ve rekabet etmektedir.
2. Kitle iletişim araçları sahip oldukları güç
sayesinde birey ve toplumların hayat tarzlarına,
sosyal yapılarına olumsuz etki yaparak toplumda
birtakım sosyal çatışmalara neden olmakta, bireyleri ve toplumu olumsuz yönde aşırı tüketime
yöneltmektedir.
3. Kitle iletişim araçlarının hızlı gelişmesi ve Görsel 4.10. İnternet, gençlerin sosyalleşme sürecini ve kimlik gelişimini
yaygınlaşması ile toplumlar kültür emperyalizhem olumlu hem de olumsuz olarak
mine açık hâle gelmekte, yerel kültürlerin orta- etkilemektedir.
dan kalkmasıyla millî kültürler “tek tipleşme”
tehlikesiyle karşı karşıya kalmaktadır.
4. Kitle iletişim araçları farklı toplumların yaşayış biçimlerini, kültürel özelliklerini
tanıtırken kültürün evrenselleşmesine katkı sağlar ancak bu durum alt kültürler arasındaki farklılıkların ve kültürel zenginliklerin giderek azalması ve çeşitliliğin yok olması
gibi tehlikelere yol açmaktadır.
5. Kitle iletişim araçları içinde en önemlisi olan televizyon ve bilgisayar özellikle insanların boş zamanlarını değerlendirme alışkanlıklarının sınırlanmasında (spor yapma,
kitap okuma, kültürel etkinliklere katılmanın azalması), aile içi ilişkilerin ve komşuluk
ilişkilerinin zayıflamasında etkili olduğu görülmektedir.

92

4. Ünite Toplumsal Değişme ve Gelişme

6. Kitle iletişim araçlarının bazen siyasi, ekonomik çıkar sağlama, menfaat grupları
gibi nedenlerle halkın haber alma özgürlüğüne karşı yayın ve yayım yapması birey ve
toplumları olumsuz etkileyebilmektedir.
7. Bireylerin kültürel ve toplumsal değerlerini, tüketim alışkanlıklarını, kullandığı
dili etkileyerek bireylerde köklü davranış ve tutum değişikliklerine yol açmakta, hatta
olumsuz davranışlar olumlu gibi yansıtıldığında özellikle gençlerin bu davranışları model alması, olumsuz benlik geliştirmelerine neden olmaktadır.

4.3. MODERNLEŞMENİN TOPLUMSAL DEĞİŞİME ETKİSİ

?

Günümüzde tüm toplumlar ya moderndir ya da modern olma sürecindedir
diyebilir miyiz?

Geleneksel düşüncenin 16. yüzyıl AvModern” sözcüğü
Latinrupa’sında terk edilmesi ve dogmatik ancede ‘tam şimdi’ anlamındaki
layışın yerine aklın geçmesi ile modern
“modo” sözcüğünden gelir. Geolma kavramı ortaya çıkmaya başlamışnel olarak sanat, edebiyat, toptır. Toplumun ekonomik yapısındaki delumsal yaşayış biçimi gibi alanlarda alışğişmeler gelişme olarak adlandırılırken,
kanlıkların artık zamanını doldurduğu,
modernleşme, hem ekonomik hem de
bu yüzden gelenekleri ortadan kaldırma,
sosyal, kültürel, siyasi, hukuki, sanayi ve
bunların yerine yeni bir kültürün tesis
psikolojik değişme süreçlerinin adıdır.
edilmesi gerektiği fikrine dayanır.
Başka bir deyişle gelişme, toplumun alt
yapısında; modernleşme ise üst yapısında meydana gelen değişmeleri ifade
eder. Günümüzde modernleşme Batı dışındaki toplumların, Batılı toplumların gelişmişlik düzeylerine gelmek için gösterdikleri çabayı ifade etmekte ve Batılılaşma ile eş
anlamlı bir kavram olarak ele alınmaktadır

!

Modernleşme çok yönlü bir süreç olması nedeniyle, ölçütleri (kriterleri) de çok çeşitlidir. Örneğin, ekonomik gelişme süreci olarak modernleşmenin temel ölçütü, tüketim
için üretimden, piyasa için üretime geçiş; üretimde ileri bir teknoloji kullanılması; kişi
başına düşen millî gelirdeki artış vs. dir.
Sosyo-kültürel değişme süreci olarak modernleşme ölçüleri ise şehirleşme eğiliminde, okur-yazarlık oranında, kitle haberleşme araçlarının etkisinde artış; siyasal katılım;
ailenin büyüklük ve fonksiyonlarında değişmeler vb. konuları kapsar.
Modernleşme sürecinde büyük bir önem taşıyan sosyo-kültürel değişmeler, serbest
ve zorlamayla olmak üzere iki şekilde gerçekleşmektedir. Serbest sosyo-kültürel değişme
ve modernleşme, hiç bir zorlama olmadan, bir grup ya da toplumun, yabancı bir kültüre
sahip bir grup ya da toplumla karşılaşması sonucu, yabancı kültürün bazı unsurlarının
benimsenmesi şeklinde olmaktadır.

93

Sosyoloji 1

Öte yandan, farklı kültüre mensup iki grup ya da toplumdan birinin, kendi kültürünü
veya kültürünün bazı unsurlarını kabul etmesi için, diğeri üzerinde baskısı söz konusu
ise zorlama ile sosyo-kültürel değişme ve modernleşmeden söz edilir.
Modernleşme sürecinde, sosyal-kültürel değişme ve gelişmeler kolaylıkla gerçekleşmemiş,
ortaya çeşitli sorunlar çıkmış, eski ve yeni kültür
unsurları arasında bir takım çatışmalar söz konusu olmuştur. Bu mücadele ve çatışma; dinî ve ahlaki değerler, aile sistemi, sınıf farkları, eğitim ve
hukuki sistemle, siyasi yönetimi şekilleri gibi değişik alanlarda ortaya çıkmıştır. Örneğin, ekonomik faaliyetlerde, ailenin fonksiyonlarında, dinî
ve siyasi sistemlerde farklılaşmalar, bu alanlarda
Görsel 4.11. Modernleşme eski zauzmanlaşmış ve özerk kurumların ortaya çık- manların toplum tipinden günümüzmasına yol açmıştır. Modern sosyal yaşamın en deki toplum tipine doğru değişme ançok tahrip ettiği alan din alanı olmuştur. Modern lamına gelir.
toplum bir yandan dini sürekli kendine tehdit
olarak görmüş ve toplumsal hayatın dışına itmeye çalışmış, öte taraftan dinin toplumsal
hayattaki yerini doldurabilecek bir çözüm ortaya koyamamıştır.

4.4. KÜRESELLEŞMENİN TOPLUMSAL DEĞİŞİME ETKİSİ

?

İletişim ağlarıyla dünyayı birbirine bağlayan, herkesin ve her yerin
birbirine benzemeye başladığı, dünyanın adeta küçük bir köy hâline
geldiği küreselleşme olgusu sizce yerel kültürleri yok edebilir mi?

Küreselleşme (Globalleşme)
Küreselleşme, 20. yüzyılın ikinci yarısındaki gelişmeleri adlandırmak için kullanılan
bir kavramdır. Bu gelişmelerin ekonomik, siyasi, sosyal, teknolojik ve kültürel yönleri
bulunmaktadır. Bu nedenle küreselleşme, toplumsal değişmeyi anlama ve açıklamada
kullanılan temel kavramsal araçlardan birine dönüşmüştür.
Teknolojik gelişmeler, ekonomik ve ideolojik etkenler küreselleşmenin ana etkenleridir. Küreselleşme süreci kitle iletişim araçlarının hayatımızdaki rolünü daha da artırmıştır. Bilişim teknolojilerinin ucuzlaması ve yaygınlaşması bilgi akışını hızlandırmış,
zaman, mekân ve mesafe algılarını değiştirmiş, kültürleşme sürecine hız kazandırarak
küresel değerlerin oluşmasına zemin hazırlamıştır.
Toplum yapısında meydana gelen değişmeler, nüfusun farklılaşması, ekonomik dönüşüm, aile biçimleri ve yaşam tarzlarının değişmesi küreselleşmenin yol açtığı önemli
sonuçlardan sadece bazılarıdır.

94

4. Ünite Toplumsal Değişme ve Gelişme

Küreselleşmenin beraberinde getirdiği temel değişmeler, olumlu ve olumsuz olmak
üzere iki grupta ele alınabilir.
Küreselleşmenin Olumlu Yanları
1. Bilgi ve iletişim teknolojileri sayesinde dünya üzerindeki mesafeler kısalarak farklılıklar en
aza inmiş, dünyada olup biten her şey bütün insanlığa mal edilmeye başlanmıştır.
2. Siyasal özgürlüklere, demokrasiye ve insan
haklarına saygının artması ile toplumlar daha
demokratik hâle gelmiştir.
3. Ülkeler arasında meydana gelen yakınlaşma
işbirliğinin geliştirilmesine ve bu sayede çevre ve
terörizm gibi sorunların çözümlenmesine yöneGörsel 4.12. Küreselleşme olgusu
lik çalışmalara etkinlik kazandırılmıştır.
karşısında halk kültürü, halkın kendi
4. Sermayenin dünya genelinde dolaşımın kokültürüyle yabancılaşmasını önleyen,
laylaşması ile yabancı yatırımlarda artış kayde- kültürel yapımızın, yaşama biçimimidilmesi ve ekonomilerde gelişme sağlanmıştır.
zin en iyi tanıkları ve taşıyıcılarıdır.
5. İnsanlığın ortak değerleri oluşmaya başlamış, kültür ve uygarlık yeni baştan anlamlandırılmıştır.
6. Ortak eğitim politikaları yoluyla ülke vatandaşları arasında ortak kavrayış ve anlayışlar gelişmiş, sağlık alanında birçok hastalık ülkelerin iş birliği ile yenilmiştir.
Küreselleşmenin Olumsuz Yanları
1. Gelişmekte olan ulusal devletler ekonomik, siyasal ve kültürel açıdan büyük devletlerin açık etkisine maruz kalmıştır. Bunun sonucunda bir tür bağımlılık durumu oluşmuş, ulusal sınırlar yok sayılmış, millî egemenlik ve bağımsızlık gibi kavramların içi boşaltılmış, emperyalist amaçlar küreselleşme adı altında meşrulaştırılmaya çalışılmıştır.
2. Küreselleşme, sanayileşmesini tamamlamış ülkeleri daha avantajlı duruma getirmiş ancak gelişmekte olan ya da geri kalmış ülkelerin ekonomilerinde istikrarsızlıklara
ve krizlere yol açarak, bu ülkelerin dışa bağımlılıklarının daha da arttırmış, ucuz emeği
kullanan sömürü düzeni ortaya çıkmıştır.
3. Küreselleşme süreci; evrenselleşme (benzeşme) ve yerelleşme (farklılaşma) yönünde iki dinamiği bir arada barındırdığı için ulus devletlerin bir yandan küreselleşme
sürecinin dışında kalmamak, öte yandan da ulusal bütünlüğü korumak gibi bir ikilem
yaşamalarına yol açmıştır.
4. Dünya pazarının genişlemesi ve bütünleşmesi, topluluklar arasındaki sosyo-ekonomik eşitsizliğin artması, zengin ile fakir arasındaki uçurumun daha da derinleşmesi,
eşitsizliğin küresel boyutlarda genişlemesi ve işsizliğin günden güne artan bir eğilim
göstermesi, bu sebeplerle toplumsal ve siyasal krizler çıkması küreselleşmenin olumsuz
etkilerinden biridir.

95

Sosyoloji 1

5. Günümüzde yaşadığımız birçok sosyal
problem (küresel çevre felaketleri, irili ufaklı savaşlar, ekonomik krizler, salgın hastalıklar gibi)
küreselleşmenin bir sonucudur.
6. Yerel ve ulusal alışkanlıklar, inançlar, âdetler erozyona uğramış, geleneksel yapının aşınması toplumsal çöküntülere yol açmıştır.
Küresel kültürü reddetmek, karşı çıkmak fazla
bir anlam ifade etmemektedir çünkü karşı çıkılsa da kültürün küreselleşmesi günümüzde tüm Görsel 4.13. Küreselleşme, tek bir
hızıyla sürmektedir. Önemli olan kendi kültürel dünya içinde yaşadığımız, bireylerin,
değerlerimizi koruyarak, küresel kültürün yansı- grupların ve ulusların birbirine bamalarından faydalanabilmektir. Küresel kültürün ğımlı hâle geldiği bir olgudur.
içinde kaybolmadan ayakta durulabilmesi, kültürel zenginliklerimizin yaşatılabilmesi büyük önem taşımaktadır.
“Bir Afrika müziği, bir Türk misafirperverliği, bir İspanyol dansı küreselleşmeye
feda edilmemelidir.” sözü sizce ne anlama gelmektedir? Düşüncelerinizi aşağıda
ayrılan yere yazınız.
………………………………………………………………………………………
…………………………………………………………………………………………
……….…………………………………………………………………………………
………….……………………………………………………………………………….

4.5. TOPLUMSAL GELİŞME VE ÖĞELERİ

?

Günümüzde insan hakları ihlallerine maruz kalanların oranlarının
giderek artması, dünyanın kimi yerlerinde etnik savaşların, soykırımların,
yoksulluğun, hukuksuzluğun, değerler krizinin yaşanmaya devam etmesi
toplumsal gelişim açısından nasıl değerlendirilebilir?

Toplumsal gelişme, toplumsal yaşamın tüm alanlarındaki (sosyal, siyasal, kültürel,
ekonomik vb. alanlarda) olumlu değişmeleri ya da ilerlemeleri ifade eder. Toplumsal
gelişmenin olduğu bir ülkede hem tarımda hem sanayide makineleşme artar, teknoloji
gelişir, üretim artar ve üretimin verimliliği yükselir. Yatırım malları ile tüketim malları
üretiminde bir denge kurulur, kişi başına düşen ulusal gelir yükselir ve dağılımı dengeli
duruma gelir. Eğitim, sağlık gibi hizmetleri veren kuruluşların sayısı ve niteliği yükselir,
kültürel etkinlikler ve katılanların sayısı artar.

96

4. Ünite Toplumsal Değişme ve Gelişme

Toplumsal gelişme pek çok ögenin bir araya gelmesi ile oluşur.

Ekonomik Büyüme

Orta Tabakanın
Genişlemesi

İnsan Hakları,
Demokrasi, Hukukun
Üstünlüğü

Toplumsal Gelişmenin
Öğeleri

1. Ekonomik Büyüme: Toplumsal
gelişmenin en önemli ögelerinden
biri ekonomik büyümedir. Bir toplumda ekonomik gelişme ve ekonomik büyüme ile birlikte sosyal ve kültürel seviyede de olumlu değişiklikler
oluyorsa o toplum gelişiyor demektir.
Tarım toplumundan sanayi toplumuna geçiş bir ekonomik gelişmedir.
Mevcut ekonomide elde edilen gelirin kalkınma hızının artması ise ekonomik büyümedir.

!

Bir ülkede bir yılda üretilen
mal ve hizmetler toplamının parayla ifade edilmesine millî gelir
denir. Millî gelirin ülke nüfusuna bölümü ise kişi başına düşen millî gelir
oranını verir. Kişi başına düşen millî gelir
oranının artışı, o ülkenin gelişmesi ve refah
düzeyinin yükselmesinin bir göstergesidir.

Ekonomik büyüme, toplumsal gelişmenin temeli olduğundan her ülke, ekonomik
büyümeyi sağlama çabası güder. Ekonomik büyümeyle birlikte halkın yararlanabileceği
mal ve hizmet miktarı ve dolayısıyla kişi başına düşen millî gelir artar. Millî gelir artışı
sürekli olursa ve adaletli dağıtımı sağlanırsa ülkedeki insanların yaşam düzeyleri yükselir. İletişim, okuma oranı, gezi gibi etkinliklerle toplum sorunları hakkında bilgilenme,
manevi değerler çevresinde bütünleşme kolaylaşır. Bu da toplumda ortak bilinç, inanç
ve hareketin gelişmesini sağlar. Ekonomik büyüme arttıkça ülkede yeni yatırımlar da
artar. Böylece, ekonomik büyüme ve dolayısıyla toplumsal gelişme süreklileşir.
Bir toplumdaki ekonomik gelişme sosyal yönden gelişme ile tamamlanamıyorsa o
ülkeye gelişmiş denemez. Örneğin kişi başına düşen millî gelirin yüksek olduğu bir toplumda eğer çocuk ölümleri oranı yüksekse, ekonomide ihtiyaç duyulan eğitilmiş, uzmanlaşmış insan gücü yetiştirilememişse, kadın en doğal insan haklarından bile yararlanamıyorsa, ülkenin zenginleri ve yöneticileri ülkelerine yatırım yapmak yerine kendi
lüks yaşamlarına devam ediyorlarsa toplumsal gelişmeden söz edilemez.

97

Sosyoloji 1

2. İnsan Hakları, Demokrasi, Hukukun
Üstünlüğü: Toplumsal gelişme için sadece ekonomik büyüme yeterli değildir. Toplumsal gelişmenin gerçekleşmesi için toplumun yönetim
biçiminin demokratik olması, hukukun üstünlüğü ilkesinin benimsenmesi ve insan haklarına
dayanması gerekir. Yaşama hakkı başta olmak
üzere düşünce ve inanç özgürlüğü, eğitim ve sağlık hakkı, konut dokunulmazlığı, özel hayatın
gizliliği, seçme ve seçilme hakkı, seyahat özgürGörsel 4.14. Bireysel hak ve özgürlüğü vb. hak ve özgürlükler anayasa ile güvence lüklerinin bilincine varmış ve bunları
altına alınmalıdır.
kullanabilen bir toplum gelişir.
3. Orta Tabakanın Genişlemesi: Toplumlardaki alt, orta ve üst tabakalar arasında
farklılaşmanın azalması, çok sayıda insanın orta tabakada yer alması toplumsal gelişme
açısından önemlidir. Gelir düzeyi ne yüksek ne düşük sayılabilecek her meslekten
insanı içine alan orta tabakanın büyümesi orta tabaka genişlemesi olarak ifade edilir.
Alt tabaka ile üst tabaka arasında dengeleme işlevi gören orta tabakanın genişlemesi ile
sınıfsal çatışmalar ve gerilimler azalır, demokratik tartışma ve uzlaşma olanakları artar,
adil bir gelir dağılımı sağlanır, dikey hareketlilik artar. İnsanlar zengin-yoksul, eğitimliaz eğitimli, saygın-az saygın gibi uç noktalarda özellikler taşımadıklarından toplumsal
birlik ve bütünlük daha kolay sağlanır.
Kısaca özetlemek gerekirse toplumsal gelişme sadece ekonomik büyüme ile değil,
bir toplumdaki fertlerin ortak duyguları, değerleri paylaşması, aralarında iletişimin,
dayanışmanın yüksek olması millî, dinî ve manevi değerler etrafında bütünleşmesi ile
sağlanır. Akılcı düşünmek, önyargılı olmamak, insana yalnızca insan olduğu için değer
vermek, bireylerin hak ve özgürlüklerine saygılı olmak, kendisi gibi düşünmeyen ya
da kendinden olmayan insanları hoşgörüyle karşılayabilmek, ötekileştirmemek gibi
özellikler toplumsal gelişmenin olmazsa olmaz koşullarıdır.

!

Türk toplumu Atatürkçü düşünce ile yoğrularak gelişmiştir. Türkiye’nin bugünkü yere ulaşmasında, Atatürk’ün millet egemenliğini, millî
ekonomiyi, millî eğitimi, millî birlik ve beraberliği, özgürlüğü, akılcılığı,
bilimi, hukukun üstünlüğünü, tam bağımsızlığı, Türk milletini çağdaş ve
medeni milletler seviyesine çıkarma azmi ile insan sevgisini esas alan inkılaplarının
ve uygulamalarının birinci öncelikli payı vardır

98

4. Ünite Toplumsal Değişme ve Gelişme

4.6. TOPLUMSAL BÜTÜNLEŞMENİN ÖNEMİ

?

“Girmeden tefrika bir millete düşman giremez.
Toplu vurdukça yürekler onu top sindiremez.”
M. Akif Ersoy’un dizelerini toplumsal bütünleşme kavramı açısından
yorumlayınız.

Toplumsal bütünleşme, toplumsal yapının
çeşitli ögeleri (gruplar, kurumlar, sınıflar,
örgütler ve ilişkiler) arasındaki uyum sürecidir.
Toplumsal bütünleşme, toplumsal yapıyı
oluşturan öğelerin birbirine benzemesiyle değil,
birbirlerini tamamlayıcı bir ilişki içinde olmaları
ile gerçekleşir. Toplumsal bütünleşmenin amacı;
toplumun varlığının, birliğinin ve işleyişinin
sürdürülmesidir.
Toplumsal
bütünleşme
sağlanırsa insanlar, toplumsal norm ve değerler
üzerinde fikir birliğine ulaşırlar. Ekonomik olarak Görsel 4.15. Bir toplum, ekonomik ve
işsizliğin azaldığı, refah düzeyinin yükseldiği sosyokültürel açıdan gelişirken üyediğer bir deyişle orta tabakanın geniş olduğu lerini tüm farklılıklarıyla birlikte bir
toplumlarda toplumsal bunalım ve çatışmalar arada tutabilme becerisini de kazanır.
ortadan kalkar. Böylece toplumun barış
içinde yaşayıp varlığını devam ettirmesi sağlanırken toplumsal gelişme de kolaylıkla
gerçekleşebilir. Toplumsal bütünleşme iki şekilde gerçekleşir;
1. Foksiyonel (İşlevsel) Bütünleşme: Benzer ya da farklı işlevleri yapan bireylerin
ortak duygu ve düşünceler etrafında bütünleşmeleridir. Örneğin köylerde insanların
üretim faaliyeti birbirine benzediği için
insanlar, aynı duygu ve düşüncelere sahip
olur ve birbirleriyle uyumlu bir ilişki içinde
olurlar. Aynı şekilde sanayileşme ile birlikte iş
bölümü ve uzmanlaşmanın öneminin artması,
her meslek grubunun işlevsel yönden birbirini
tamamlamasını zorunlu hale getirmiştir. Esnaf
ve sanatkâr odaları, sendikalar bu bütünleşme
sonucu ortaya çıkan kuruluşlardır.
2. Mana Etrafında Bütünleşme: İş
bölümü sosyal bütünleşmenin bir yönünü
gerçekleştirirken asıl bütünleşme, millî ve manevi
değerler ile dini ve ahlaki normlar etrafında
uzlaşarak gerçekleşir.

Görsel 4.16. Türkiye'nin sosyolojik
gerçeği olan hemşerilik, insanlar arasında yardımlaşmayı, dayanışmayı
sağlayan bir unsurdur.

99

Sosyoloji 1

Manevi değerler etrafında bütünleşmede çeşitli unsurlar sadece işlevsel olarak değil, özde
de birbirlerini tamamlar. Bir millî ülkü etrafında birleşme, bunun en güzel örneğidir.
Örneğin, Türk milletinin Çanakkale ve Kurtuluş Savaşı’nda ortaya koydukları mücadele,
toplum yapımızın tehdit ve tehlike karşısında vatan sevgisi, milli birlik ve beraberlik
bilinci ile bütünleşebildiklerini göstermiştir.
Sosyal bütünleşme çabalarının, aynı bütünün parçaları arasındaki uyumu
arttırmanın yanında farklı olanlarla aradaki uçurumu derinleştirme, sosyal
mesafeyi iyice açma ve cephe oluşturma riski de her zaman için söz konusu
olabilmektedir. Aynı toplumun üyeleri arasında da çeşitli farklılıklara dayalı
ayrışma, yabancılaşma, ötekileştirme ve çatışmaların kaçınılmaz hale gelebileceği
göz ardı edilmemelidir. Dolayısıyla toplumsal barışın, birlik ve beraberliğin
sağlanması için sürekli olarak farklılıkları ön plana çıkarmak yerine, farklılıkların
birer ayrılık ve çatışma sebebi değil, aksine zenginlik, paylaşma ve bütünleşme
vesilesi olabileceklerini vurgulamanın, empati ve hoşgörü ile yaklaşımın, birlikte
yaşama kültürünü oluşturmaya çalışmanın daha sağlıklı bir bütünleşme çabası
olacağı toplumsal çözülmeyi önleyebileceği söylenebilir mi? Görüşlerinizi aşağıda
ayrılan yere yazınız.
………………………………………………………………………………………
…………………………………………………………………………………………
……….…………………………………………………………………………………
………….……………………………………………………………………………….
……….…………………………………………………………………………………
………….……………………………………………………………………………….
……….…………………………………………………………………………………
………….………………………………………………………………………………
.……….…………………………………………………………………………………
………….………………………………………………………………………………
.……….……….………………………………………………………………………
…………………….……………………………………………………………………
………….………….……………………………………………………………………
…………..……….……………………………………………………………………
……………………….…………………………………………………………………
…………….………….…………………………………………………………………
…………….…………….….…………………………………………………………
………….……………………………………………………………………

100

4. Ünite Toplumsal Değişme ve Gelişme

4.7. TOPLUMSAL ÇÖZÜLME VE NEDENLERİ

?

Osmanlı İmparatorluğu’nun kurucusu Osman Bey’e hocası Şeyh
Edebali’nin ‘’İnsanı yaşat ki devlet yaşasın’’ öğüdü toplumsal çözülme
açısından ne anlam ifade etmektedir?

Toplumsal Çözülme
Toplumsal çözülme, bir toplumda maddi ve manevi kültür öğelerinin bir bütün
oluşturacak şekilde birbirlerini tamamlayamaması durumunda ortaya çıkar. Toplumun
herhangi bir alanında meydana gelen bozulma, kirlenme, uyumsuzluk toplumsal
çözülmeyi beraberinde getirir. Toplumsal çözülme, maddi ve manevi kültürler arasında
bir dengesizlik durumudur. Örneğin bir toplumda ekonomik gelişme amaçlanıp maddi
kültür unsurlarında ilerleme gerçekleştirilir, teknolojik buluşlar artar; buna karşılık
manevi unsurlarda değişme sağlanamazsa toplumsal çözülme başlar. Bu çözülme sonucu
toplumun unsurları (kurumlar, toplumsal grup ve tabakalar) arasındaki bağlantı zayıflar.
Örneğin, yargı kurumu, hukuk kurumunun normlarını uygulamaz, aile kurumu ile
eğitim kurumu öğrenciyi eğitme konusunda birbirini desteklemezse çözülme başlar ve
bu unsurlar görevini yapamaz duruma düşer. Gelişme yavaşlar, toplumsal sorunlar artar.
Toplumun varlığını sürdürmesi tehlikeye girer. Bir toplumu ayakta tutan din, ahlak, örf
ve âdetler gibi inanç ve toplumsal değerlerinde anlam kaymaları olur ve etkinliklerini
kaybeder.
Toplumsal Çözülmenin Nedenleri
1. Aile yapısında karşılıklı sevgi, saygı, bağlılık ve dayanışmanın zayıflaması,
2. Toplumsal değerleri ve kültürü gelecek kuşaklara aktaran dilin yozlaşması sonucu
kuşaklar arasında bağın zayıflaması,
3. İç ve dış tehlikeler karşısında millî
varlık bilincinin sağlanamaması,
4. Eğitim ve öğretimin millî olma özelliğini kaybetmesi,
5. Toplumun çeşitli kesimleri arasında
keskin farklılıkların ortaya çıkması, sınıfsal
çatışmaların ve gerilimlerin artması, toplumsal normlardan sapmalar,
6. Çoğulcu demokratik yapıya geçilememesi ve insanın doğuştan sahip olduğu
kabul edilen temel hak ve özgürlüklerinin
Görsel 4.17. Bir toplumun birlik ve bütünkısıtlanması,
lüğü, olağanüstü durumlarda gösterdiği tep7. Aydınların topluma yabancılaşması kilerle ölçülür.
ve kültürel yabancılaşma,

101

Sosyoloji 1

8. Ekonomik istikrarsızlık dönemlerinde yüksek enflasyon oranının ahlaki değerleri
zedelemesi, can ve mal güvenliğinin olmaması,
9. Hukuk devleti anlayışının yara alması, demokratik tartışma ve uzlaşma imkânlarının azalması,
10. Zamanla değişen toplumsal yapıya uygun yeni toplumsal kurumların veya dengelerin oluşturulamaması ve geleneksel yapı ile modern yapılar arasında denge ve uyumun
sağlanamaması,
11. Gruplar arasındaki farklılaşmalar sonucunda, toplumun birbirinden farklı
gruplara bölünmesi sonucu toplumda “biz” duygusunun kaybolması da çözülmeyi
hızlandırır.
Toplumsal Çözülmeyi Önlemeye Yönelik Tedbirler
1. Millî değerlerin toplumda yerleşmesini sağlamak ve başta din olmak üzere,
toplumsal değerlerimizin işlevselliğini korumaya çalışmak gerekir. İç ve dış tehditlere
karşı ortak duygu ve düşünce ile hareket edilmeli, ülkenin haklarını ve çıkarlarını
korumaya istekli olunmalı, toplumun gelişimine katkıda bulunma, kültürel değerlere
sahip çıkma konularında millî birlik bilinci içinde hareket edilmelidir.
2. Toplumdaki farklılıklar bir değer olarak kabul edilip bölme amaçlı değil birleştirme
amaçlı kullanılmalı, kültürel farklılıklara hoşgörüyle yaklaşılmalı, farklı kültürlere saygı
duyulmalıdır.
3. Küreselleşme kıskacındaki aile yapıları ekonomik altyapı yüzünden sarsılmakta
bu sarsıntı, öncelikle toplumsal değerlerimizi sarsmaktadır. Toplumsal çözülmenin
önlenmesi için hem ailenin hem de devletin eğitimdeki görevi ahlaki ve millî değerleri
aşılamak olmalıdır.
4. Sınıfsal çatışmaların ve gerilimlerin azalması için devlet sosyal adaleti sağlamalıdır.
Bunun için yoksulları, güçsüzleri korumalı, sosyal refahı arttırıcı önlemler almalı,
adaletli vergilendirme sistemi getirmeli, millî geliri arttırıcı ekonomik politikalar
geliştirmeli, millî geliri dengeli dağıtmalı, orta tabaka güçlendirilmelidir. Ülkede hiç
kimseye ayrıcalık tanınmamalı, herkes yasalar karşısında eşit olmalı ve eşit muamele
görmelidir.
14. yüzyılda yaşayan, Osmanlı Devleti kuruluş dönemi İslam âlimlerinden olan Şeyh
Edebali’nin yönetim ve toplumsal yaşamda insanın değerini vurguladığı “İnsanı yaşat
ki devlet yaşasın!” öğüdü toplumsal çözülmeyi önlemede devlete düşen görevlere vurgu
yapmaktadır. Devlet, bir ülkede en büyük, en etkili ve örgütsel bir yapıya sahip yönetim
birimi olarak toplumun üzerinde önemli bir yaptırıma ve etkiye sahiptir. Toplum
üzerinde böyle bir etkiye sahip olan devletin temel görevi toplum adına karar alarak
toplum için zararlı olan unsurlara engel olmak ve ülkenin iç ve dış güvenliğini temin
etmektir.

102

4. Ünite Toplumsal Değişme ve Gelişme

2. UYGULAMA
Aşağıdaki cümlelerde boş bırakılan yerlere parantez içinde verilen kavramları
doğru olarak yerleştiriniz.
Toplumsal
bütünleşme

Toplumsal
değişme

Fonksiyonel
bütünleşme

İlerleme

Küreselleşme

Modernleşme

Toplumsal
çözülme

Toplumsal
gelişme

1. Genellikle kırsal yerleşim yerlerinde, birçok kişinin toplanıp el birliğiyle bir
kişinin tarlasını sürmek, ekinini biçmek, harmanını kaldırmak, mısırını, fındığını
toplamak vb. gibi bir işini görmesi ve böylece herkesin bu türden işlerinin sırayla
bitirilmesi şeklindeki işbirliği yani imece usulü ……......………..örneğidir.
2. Şeffaf ve sorumluluk alan hukukun üstünlüğüne saygılı kurumlar; insan gelişimini
destekleyen, yeniliklere açık ve kaliteli bir eğitim sistemi; herkes için ulaşılabilir
sağlık hizmetleri gibi ölçütler bir toplumun……….....…..göstergeleridir.
3. Toplumsal çözülme…............……doğrudan ilgili bir olgudur.
4. Toplumların belirsizlikten, belirliye; yalınlıktan karmaşıklığa; karmaşıklıktan
düzene doğru bir yol izlemesi…. ……olarak adlandırılır.
5. Filozof Herakleitos’un “aynı nehirde iki kez yıkanılmaz” sözü sosyolojide
........…...….. kavramını ifade eder.
6. Şili ve Endonezya’daki depremler, Pakistan ve Bangladeş’deki sel baskınları,
Afrika’daki kıtlıklar ile Orta Amerika’daki kasırga gibi sorunların ulusal sınırların
ötesine geçerek tüm dünyaya yardım konusunda harekete geçirmesi……………….
nin olumlu yanlarındandır.
7. Küreselleşme aslında……. …….. paralel giden bir süreçtir.
8. Herhangi bir ülkede meydana gelen yangın olayından sonra yaşanan yağma ve
kaos karşısında kurumların üstlendikleri işlevleri yerine getirememesi….....…….
yol açar.

103

Sosyoloji 1

ÖZET
Toplumsal Değişme ve Toplumsal Değişmeyi Etkileyen Faktörler
Bir toplumdaki sosyal ilişkiler ağında, değerlerinde, kurumlarında, iletişim ve
etkileşim biçimlerinde kısaca sosyal yapısında meydana gelen dönüşümlere toplumsal
değişme denir. Değişmenin yönü ilerleme olduğu gibi gerileme de olabilir. Toplumsal
yapının belirli bir yönünde önceki duruma göre daha iyi, yararlı ve mükemmele doğru
olan yöneliş ilerleme; değişmenin olumsuz yönde gerçekleşmesi gerilemedir. Toplumsal
değişme zorunlu, sürekli ve kaçınılmaz bir süreçtir. Toplumsal değişme bazen plansız
bazen de planlı gerçekleşebilir. Toplumsal değişmenin hızlı olması bunalımlara
yol açabilir. Bir alandaki toplumsal değişme diğer alanları da etkiler. Değişme her
toplumda aynı değildir. Zamana ve koşullara göre farklılıklar gösterir. Toplumsal
değişmeyi etkileyen faktörler; fiziki çevre, ekonomi, modernleşme, küreselleşme,
bilim ve teknoloji, demokratikleşme, kültür, demografi, kitle iletişim araçları vb.dir.
Bilim-Teknoloji ve Kitle İletişim Araçlarının Toplumsal Değişmeye Etkisi
Bilim ve teknolojideki gelişmeyle birlikte sanayileşmenin hızlanması, üretim
ve tüketim biçimlerini, insan ilişkilerini, normları, kurumları, değerleri, düşünüş
biçimlerini ciddi düzeyde etkileyerek büyük değişmelere neden olmuştur. Toplumu
en çok etkileyen bilimsel ve teknolojik buluşlardan biri kitle iletişim araçlarıdır. Kitle
iletişim araçlarına olan yoğun ilgi insanların dünyada olup bitenden anında haberdar
olmasına yol açmakta, bu durum da toplumsal değişimi olumlu veya olumsuz
etkilemektedir.
Modernleşmenin Toplumsal Değişime Etkisi
Modernleşme, geleneksel toplumların gelişmiş toplumlara dönüşme sürecini, bu
süreçte yaşanan bilimsel, ekonomik, teknolojik, endüstriyel, demografik ve politik
değişimleri veya bu süreçte geçirilen aşamaları ifade eden bir kavramdır. Siyasal
alanda demokrasinin temel kurum ve ilkeleriyle egemen olması, ekonomik alanda
kapitalist üretim tarzının yerleşmesi, sosyal alanda kentleşme ve altyapı hizmetlerinin
yaygınlaşması, haberleşme teknolojilerinin gelişmesi, geleneksel ilişkilerin çözülmesi
modernleşmenin göstergeleridir. Modernleşme daha ziyade gelişmiş ülkelerdeki
yeniliklerin taklit edilmesi ya da benimsenmesi esasına dayanır ve bu değişim hem
olumlu hem olumsuz olabilmektedir.
Küreselleşmenin Toplumsal Değişime Etkisi
Ulaşım ve iletişim teknolojilerindeki gelişmeler sonucunda politik, sosyal,
ekonomik ve kültürel ilişkilerin millî sınırları aşarak dünyaya yayılması ve dünyadaki
toplumlarının birbirlerine yakınlaşma ve bütünleşme sürecine küreselleşme denir.
Küreselleşmeyle birlikte, demokratikleşme, hukukun üstünlüğü, çevrecilik, insan
hakları, terörizmle mücadele, barışçılık vb. değerlerin öne çıkışı söz konusudur.
Küreselleşmenin beraberinde getirdiği temel değişmeler olumlu ve olumsuz olmak
üzere iki grupta ele alınabilir.
Toplumsal Gelişme ve Öğeleri
Toplumsal gelişme, toplumsal yaşamın tüm alanlarındaki (sosyal, siyasal, kültürel,
ekonomik vb. alanlarda) olumlu değişmeleri ya da ilerlemeleri ifade eder. Kişi başına

104

4. Ünite Toplumsal Değişme ve Gelişme

düşen millî gelirin yükselmesi, eğitim, sağlık gibi hizmetleri veren kuruluşların
sayısının ve niteliğinin, kültürel etkinlikler ve katılanların sayısının artması gelişimin
göstergeleridir. Ayrıca orta tabakada bulunan insanların sayısının artması, toplumun
yönetim biçiminin demokratik olması, hukukun üstünlüğü ilkesinin benimsenmesi ve
insan haklarına verilen değer de gelişimin temel unsurlarındandır.
Toplumsal Bütünleşmenin Önemi
Toplumsal yapının çeşitli ögeleri (gruplar, kurumlar, sınıflar, örgütler ve ilişkiler)
arasındaki uyum sürecine toplumsal bütünleşme denir. Amacı, toplumun varlığının,
birliğinin ve işleyişinin sürdürülmesidir. Toplumsal bütünleşme iki şekilde gerçekleşir:
Benzer ya da farklı işlevleri yapan bireylerin ortak duygu ve düşünceler etrafında
bütünleşmesi ya da millî ve manevi değerler ile dini ve ahlaki normlar etrafında
bireylerin uzlaşmasıyla gerçekleşir.
Toplumsal Çözülme ve Nedenleri
Toplumsal çözülme toplumsal bütünleşmenin sağlanamamasıdır. Toplumsal
çözülme, bir toplumda suç, şiddet, alkolizm, zihinsel hastalıklar ve intihar gibi bazı
problemlerdeki yıkıcı bir artışla karakterize edilen, toplumsal yapının bozulduğu ve
toplumsal kontrolün çöktüğü, toplumsal çatışma ve düzensizliğin yaygınlık kazandığı
durumdur. Toplumsal değişmeye etki eden fiziki, biyolojik, teknolojik, hukuki, kültürel
ve siyasi faktörler aynı zamanda toplumsal çözülmeye de neden olur. Aile bağlarının
zayıflaması, millî birlik bilincinin sağlanamaması, temel hak ve özgürlüklerinin
kısıtlanması gibi nedenler toplumsal çözülmeyi hızlandırır. Kültürel farklılıklara
hoşgörüyle yaklaşma, farklı kültürlere saygı duyma, sosyal devlet anlayışının
yaygınlaştırılması, ahlaki ve millî değerlere dayalı eğitim anlayışı gibi tedbirlerle
toplumsal çözülmenin önüne geçilebilir.

UYGULAMALARIN CEVAPLARI
1. UYGULAMA
1. D
2. Y (Maddi kültür teknolojiden ve üretilen ürünlerden
oluşurken, manevi kültür inançlardan, değerlerden,
normlardan ve sembollerden oluşur.)
3. D
4. Y (Toplumsal değişme; manevi değerlerine bağlı,
geleneksel toplumlarda daha yavaş, maddi değerlere
önem veren sanayileşmiş toplumlarda ise daha hızlıdır.)
5. D
6. Y
7. D
8. Y (teknolojinin)

2. UYGULAMA
1. Fonksiyonel bütünleşme
2.Toplumsal gelişme
3.Toplumsal bütünleşme
4.İlerleme
5.Toplumsal değişme
6. Küreselleşme
7. Modernleşme
8. Toplumsal çözülme

105

Sosyoloji 1

4. ÜNİTE ÖLÇME VE DEĞERLENDİRME SORULARI

1. Toplumsal değişmenin değer yargısı içermemesi değişmenin hangi özelliği ile
ilgilidir?
A) Rasyonel (akılcı) olduğu
B) Nesnel olduğu
C) Kaçınılmaz olduğu
D) Zaman içinde geçekleştiği
2. Aşağıdakilerden hangisi toplumsal değişmenin özelliklerinden biri değildir?
A) Bütün toplumlarda aynı şekilde görülür.
B) Kaçınılmaz bir süreçtir.
C) Hareketliliğe bağlı bir dönüşümdür.
D) Toplumsal değişmenin hızlı olması bunalıma yol açabilir.
3. Filozof Herakleitos’un “aynı nehirde iki kez yıkanılmaz” sözü sosyolojide
hangi kavramı ifade eder?
A) Toplumsal bütünleşme
B) Toplumsal çözülme
C) Toplumsal gelişme
D) Toplumsal değişme
4. Aşağıda verilen modernleşme ve küreselleşme ile ilgili bilgilerden hangisi
yanlıştır?
A) Küreselleşme aslında modernleşmeyle paralel giden bir süreçtir.
B) Modernleşme ile demokrasi ve kapitalist piyasa ekonomisi yaygınlaşmıştır.
C) Küreselleşmeyle birlikte ulus devletlerin gücü zayıflamıştır.
D) Küreselleşme sürecinde uluslar ayrıcalıklı bir konumda bulunurlar.
5. Modernleşme ve küreselleşme olguları bazılarına göre olumlu bir gelişme olarak
değerlendirilirken bazılarına göre de bozulma ve çözülmenin temel sebebi olarak
algılanmaktadır.
Bu açıklama aşağıdaki yargılardan hangisini temellendirmektedir?
A) Gelişme hep olumlu yönde olur.
B) Değişme her toplumda yaşanır.
C) Gelişme toplumlara göre değişir.
D) Gelişme kavramı büyük ölçüde değer yargısı taşır.

106

4. Ünite Toplumsal Değişme ve Gelişme

6. Bir toplumsal grubun veya toplumun üretim yapısı, kurumları ve değerlerinin
birbirleriyle tutarlı ve ahenk içinde olması durumu aşağıdaki hangi kavramla
ifade edilir?
A) Büyüme
B) Gelişme
C) Bütünleşme
D) İlerleme
7. Toplumun olumlu yönde farklılaşması hangi kavramla açıklanır?
A) Gelişme
B) Çözülme
C) Evrim
D) Büyüme
8. Bir toplumda şans oyunlarına duyulan ilginin artması aşağıdakilerden 		
hangisinin belirtisidir?
A) Toplumsal bütünleşme
B) Toplumsal çözülme
C) Toplumsal gelişme
D) Modernleşme
9. Kente ayak uydurmak için uygun ortamların oluşmasını sağlamak, 		
gelinen yöreye ait kültürel değerleri korumak ve yaşatmak, maddi durumu
iyi olmayanlara yardımda bulunmak gibi amaçları olan hemşeri derneklerinin
üstlendiği işlev aşağıdakilerden hangisidir?
A) Toplumsal değişme
B) Toplumsal çözülme
C) Toplumsal bütünleşme
D) Küreselleşme

		

10. Ülkemizde 1920’li yıllarda, nüfusun % 80’i köylerde yaşarken günümüz de bu
durum tersine dönmüş ve nüfusun %80’i kentlerde yaşamaktadır.
Bu durumun temel nedeni aşağıdakilerden hangisi olabilir?
A) Köylerde dayanışmanın artması
B) Tarımda makineleşmenin artması
C) Kentlerin yaşamın daha kolay olması
D) Toplumsal çözülmenin olması

A D D D C A B C B

B

2

1

3

4

5

6

7

8 9 10

4. ÜNİTE CEVAP ANAHTARI

107

Sosyoloji 1

SÖZLÜK

adalet: 			

A

Herkese hakkını vermek doğruyu yanlışı ayırt etmek
demektir.
adem-i merkeziyetçilik: Devlet merkezinin gücünü azaltarak yerel
yönetimlerin yetkilerinin artırılmasını savunan siyasi
görüş. Adem-i merkeziyet, "merkezin yokluğu" 		
manasına gelir.
analoji: 			
İki farklı şey arasındaki benzerlik veya benzerliklerden
hareket edilerek birincisi için dile getirilenlerin diğeri
için de söz konusu olduğunu ileri sürmektir.
anket:			 Bir araştırma yapmak, sonuç çıkarmak amacıyla belli
bir soruyu ya da birtakım soruyu ayrı ayrı kişilere
sorarak bilgi toplama işi.
anomi: 			
Bireylerin toplumsal bağlarının koptuğu bir bunalım
durumudur.
asabiyet:			
Aynı soydan gelenlerin veya bir başka sebeple
aralarında yakınlık bulunanların muhaliflere karşı
birlikte hareket etmelerini sağlayan dayanışma duygusu.
birincil ilişki: 		
burjuva:
bürokrasi:

bütünlükçü yaklaşım:

bedevi: 			
demografik yapı:

108

B

Yüz yüze gerçekleşen, duygusal boyutu yoğun ve
samimi ilişkileri ifade eder. Arkadaşlık ilişkileri, aile içi
ilişkiler birincil niteliktedir.
Kentlerde yaşayan özel imtiyazlardan yararlanan orta
sınıftan olan, kent soylu.
Bir toplumda tabandan yukarı doğru çıktıkça bir
yapı içinde örgütlenmiş olan, genel kurallar ve
işleyişlerine göre çalışan, memurlardan oluşan
hiyerarşik devlet örgütü.
Herhangi bir olay ya da olgunun tek başına meydana
gelemeyeceğini başka şeylerden etkilendiğini, onun
için bir olay ya da olguyu araştırırken tüm etkenleri
araştırmak gerektiğini, sağlıklı bir sonucun ancak bu
şekilde elde edilebileceğini savunur.
İlkel şartlarda yaşayan, medenî olmayan kişi.

D

Bir toplumun nüfus yapısını yani “nüfusun 		
büyüklüğünü” (bir ülkede yaşayan insan sayısı),”
nüfusun bileşimini” (doğum ve ölüm oranları) ve 		
“nüfusun dağılımını” (göç hareketleri) inceleyen 		
disipline demografi, toplumun bu yapısına da 		
demografik yapı denir.

demokrasi:
dinamik:
empati:

emperyalizm:

entelektüel:

Bir ülkede yaşayan tüm vatandaşların, devletin
yapısında ve işleyişinde eşit söz hakkına sahip olduğu
yönetim biçimi.
Hareketli, canlı, sürekli hareket hâlinde olma durumu.

E

Bir kişinin kendisini duygu ve düşüncelerinden
soyutlayarak bir başkasının inançlarını, arzularını ve
özellikle duygularını farkına varabilme ve anlayabilme
yeteneğidir.
Bir milletin sömürü temeline dayanarak başka bir
milleti siyasi ve ekonomik egemenliği altına alıp
yayılması veya istemesi. Bir devletin sınırları içine ya da
gücü altına aldığı ülke ve ulusları sömürme siyaseti.
Bilim, teknik ve kültürün değişik dallarında özel
öğrenim görmüş (kimse), aydın.

F
feodalizm:

Orta Çağ Avrupa'sında siyasal ve askerî gücü elinde
bulunduran, toprağın mülkiyetine veya imtiyazına sahip
olan senyörler (derebeyler) sınıfı ile bu sınıfa bağımlı
köleler sınıfının oluşturduğu idari düzen.

hars:
heterojen:

Ziya Gökalp’e ait bir kavram olup, kültür anlamına gelir.
Toplumu oluşturan ayrı ayrı niteliklere sahip kişilerin
kendi özelliklerini koruduğu, mesleki uzmanlaşmaya
sahip toplum biçimi.
Henüz kanıtlanmamış, ancak hem araştırmacının 		
alanını somutlaştıran hem de eldeki olgu ve ilişkileri
belli bir mantıksal kurguyla bir araya getiren öneri.
Otoritenin, değişik önemdeki basamaklar arasında katı
ve kesin biçimde dağıldığı toplumsal örgütleniş biçimi.
Aynı tipte olan, aynı gelenekten, aynı kökten gelen
ve aralarında çok az toplumsal ayrım bulunan insanların
oluşturdukları toplum.

hipotez (varsayım):
hiyerarşi:
homojen:

ihtilal:

H

İ

Bir devletin siyasal, toplumsal ve ekonomik yapısını
kökünden değiştirmek amacıyla girişilen silahlı halk
hareketi. Kökten ve tümden değişim.

109

Sosyoloji 1

ikincil ilişki:
indirgemeci yaklaşım:

kapitalizm:
kaos: 			
kurumsal yapı:
kültür emperyalizmi:

laiklik:

liberalizm:

medya:
metafizik:
monografi:
muasırlaşmak:
mübadele:

110

Resmî ve çıkara dayalı iliş¬kiler. Kent toplumsal 		
grubunda, derneklerde, sendikalarda kurulan ilişkiler
bu niteliktedir.
Bir olayın tek bir nedenle açıklanabileceği, birden çok
nedene, karşılıklı etkileşime bağlanmaması gereğini
savunan görüş.

K

Üretim araçlarının özel mülkiyetini, kârlılığı, rekabeti, iş
gücünün bir mal gibi alınıp satılmasını içeren ekonomik
sistem.
Kargaşa. Kalabalık, düzensizlik vb.nin yol açtığı karışıklık.
Herhangi bir toplumun ya da toplumsal grubun yerleşik
iç örgütleniş biçimi.
Bir ülkenin kendi kültürel değerlerini ve ideolojisini
başka bir ülkenin halkına benimsetmesidir.

L

Siyasî bir kuruluş olan devleti, din kurallarına 		
dayandırmayan ve kişilerin dinsel inanç ve tapınma
özgürlüklerini inanç ve din farkı gözetmeksizin güvence
altına alan bir sistemdir.
Bireyin özgürlüğünü ve ekonomik güçler 			
arasında hür yarışmayı savunan, bireyler, sınıflar ve
uluslararasındaki ekonomik ilişkilere devletin 		
karışmamasını isteyen öğreti.

M

Yığınlarla iletişimi sağlayan radyo, televizyon, gazete
ve dergiler gibi basın-yayın organlarının tümünü 		
kapsayan ortak ad, kitle iletişim araçları.
Doğa ötesi. Duyularımızla algılayamadığımız varlıkların
sebeplerini ve temellerini araştıran felsefe alanı.
Sınırları belirlenmiş tek bir konu üstünde derinlemesine
yapılan bir incelemedir.
Çağdaşlaşmak. Uygarlıkta çağın ileri ulusları düzeyine
erişmek.
Bireyin bir başkası için gönüllü olarak ve karşılığında
bir şey bekleyerek yaptığı eylem.

nesnel (objektif):
norm:
normatif:
online:

N

Gerçekliği kanıtlanabilir, bilimsel, ölçülebilir, herkese
göre aynı olan; göreceli olmayan; kişilerin
duygularına dayanmayan.
Bir toplumda insanları belli olaylar karşısında nasıl
davranmaları gerektiğini belirleyen öyle davranmaya
zorlayan kurallar.
Kurallarla, yasalarla ilgili olan, kural, yasa koyan.

O

Doğrudan bağlantılı

P

pozitivizm (olguculuk): Araştırmalarını olgulara, deneylere, gerçeklere dayayan,
fizik ötesi açıklamaları kuramsal olarak olanaksız ve
yararsız gören Auguste Comte'un öncülüğünü yaptığı
felsefi görüş.
prestij (saygınlık):
Bireyin statülerine toplumun verdiği değer.
proterya: 			
Emekçi, işçi sınıfı
reform:
rekabet:
rol:
sanayi devrimi:
sosyalleşme:

statü:
tabakalaşma:

R

Düzeltme. Daha iyi duruma getirmek için yapılan 		
değişiklik.
Rekabet, iki veya daha fazla bireyin ya da grubun, belli
bir hedefe ulaşmak için içine girdiği yarıştır.
Sosyolojide statülerden beklenen davranış.

S

XVIII. yüzyılın sonlarında Avrupa’da sanayi alanında
buhar gücünü kullanma ve makineleşmeyle gerçekleşen
büyük aşama.
Bireyin, içinde yaşadığı toplumun normlarını,
değerlerini, kendisinden beklenen rolleri, tutumları
ve davranış yapılarını, toplumsal etkileşim için gerekli
becerileri, benlik ve kimlik duygusunu kazanma, içinde
yaşadığı kültürü içselleştirme süreci.
İnsanların toplum içindeki yeri, konumu.

T

Toplumu oluşturan bireylerin bir ya da daha fazla
ölçüte göre hiyerarşik bir düzenle; toplumsal
anlamda üst üste sıralanması.

111

Sosyoloji 1

tampon kurum:

Toplumların değişme durumlarında geçici olarak denge
ve bütünlüklerini sağlayan, bunalım ve çözülmenin
önüne geçen ara mekanzimalar.
teknik:
Olaylar dünyasından veri toplama işleminde
kullandığımız araçlara verilen genel bir addır.
toplumsal bütünleşme: Toplumdaki gruplar, kurumlar, sınıflar, örgütler ve
ilişkiler gibi toplumsal yapının çeşitli öğeleri arasındaki
uyum süreci.
toplumsal çözülme:
Toplumda bireylerin, toplumsal değer ve normlara
uymamaları sonucu toplumsal düzenin bozulması süreci.
toplumsal değer: 		
Bir toplumun bireyleri tarafından paylaşılan, toplumu
bir arada tutan ve sürekliliğini sağlayan ortak düşünce,
duygu ve kanılar toplamı.
toplumsal değişme:
Bir toplum yapısında, kurumlarında ya da kurumların
birbirleriyle olan ilişkilerinde meydana gelen değişmeler.
toplumsal kontrol:
Belli davranışları gerçekleştirme konusunda toplumun
bireye uyguladığı baskı.
toplumsal kurum:
İnsanların bazı ihtiyaçlarını karşılamak amacı ile
oluşturulan davranış örüntülerinin, rollerin ve ilişkilerin
bütünü.
toplumsal sapma:
Bir toplumda veya toplumsal grupta hâkim olan değer
ve normlara aykırı davranma hâli.
toplumsal yapı: 		
Toplumu oluşturan başlıca ögeleri, bunların toplum
içindeki yerlerini, aralarındaki ilişkileri ve böylece
işleyişlerindeki düzenliliği ifade eden kavram.
yöntem:

112

Y

Bir şey yaparken tutulan, bir amaca erişmek için izlenen
düzenli yol.

KAYNAKÇA
• Aren, Sadun, Ekonomi El Kitabı, Gerçek Yayınevi, İstanbul, 1987.
• Aydın, Mustafa, Kurumlar Sosyolojisi, Vadi Yayınevi, Ankara, 1997.
• Aziz, Aysel, Toplumsallaşma ve Kitle İletişim, AÜSBF Basın-Yayın Yüksek Okulu
• Basımevi, Ankara, 1982.
• Bauman, Zygmunt, Sosyolojik Düşünmek, Çev. Abdullah Yılmaz, Ayrıntı Yayınları,

İstanbul, 2000.
• Bozkurt, Veysel, Değişen Dünyada Sosyoloji, Ekin Yayınevi, Bursa, 2009.
• Cevizci, Ahmet, Felsefe Terimleri Sözlüğü, Paradigma Yayınları, İstanbul, 2000
• Cüceloğlu, Doğan, İnsan ve Davranışı, Remzi Kitabevi, İstanbul, 1993.
• Demir, Nilüfer, Birey, Toplum, Bilim: Sosyoloji Temel Kavramlar, Turhan

Kitabevi, Ankara, 2006
• Doğan, İsmail, Sosyoloji, Kavramlar ve Sorunlar, Pegem A Yayıncılık, Ankara, 20

02.
• Ergil, Doğu, Toplum ve İnsan, Turhan Kitapevi, Ankara, 1994.
• Ergun, Doğan, Sosyoloji El Kitabı, Gerçek Yayınevi, İstanbul, 1979.
• Gıddens, Anthony, Modernliğin Sonuçları, Ayrıntı Yayınları, İstanbul, 1998.
• Göle, Nilüfer, Modern Mahrem, Metis Yayınları, İstanbul, 2010.
• Gökçe, Birsen, Türkiye’nin Toplumsal Yapısı ve Toplumsal Kurumlar, Savaş

Yayınevi, Ankara, 2004.
• Güvenç, Bozkurt, İnsan ve Kültür, Remzi Kitapevi, İstanbul, 1979.
• Hançerlioğlu, Orhan, Toplum Bilim Sözlüğü, Remzi Kitapevi, İstanbul, 1986.
• İşçi, Metin, Sosyal Yapı ve Sosyal Değişme, Der Yayınları, İstanbul, 2013.
• Kaynardağ, Arslan, Felsefecilerle Söyleşiler, Elif Yayınları, İstanbul, 1986.
• Komisyon, Ortaöğretim Sosyal Bilimler Lisesi Sosyoloji Ders Kitabı 2
• Kongar, Emre, Toplumsal Değişme, Kuramlar ve Türkiye Gerçeği, Bilgi Yayınevi,

İstanbul, 1985.
• Meriç, Cemil, Umrandan Uygarlığa, İletişim Yayınları, İstanbul, 2006.
• Ozankaya, Özer, Toplum Bilime Giriş, Cem Yayınevi, Ankara, 1982.
• Özkalp, Enver, Sosyolojiye Giriş, Eskişehir, Anadolu Üniversitesi Yayınları, 1994.
• Tezcan, Mahmut, Eğitim Sosyolojisine Giriş, Ankara Üniversitesi Eğitim

Fakültesi Yayınları, Ankara, 1981.
• Weber, Max, Sosyoloji Yazıları, Hürriyet Vakfı Yayınları, İstanbul, 1987.
• Yalanız, Turgay, Enfes Öyküler, Hayat Yayınları, Samsun, 2003.

113

Sosyoloji 1

İNTERNET KAYNAKÇASI

• http://ktp.isam.org.tr/pdfdrg/D03296/2009_3/2009_3_COSTUY.pdf (Din
bilimleri Akademik Araştırma Dergisi, IX (2009), sayı: 3) (Erişim tarihi
05.09.2018)
• http://img.eba.gov.tr/782/6e3/dfb/f81/734/1a4/155/b48/4cd/c06/c53/498/99d/
d7c/003/7826e3dfbf817341a4155b484cdc06c5349899dd7c003.pdf (Erişim tarihi
07. 09. 2018)
• www.academia.edu/31754191/TOPLUMSAL_DEGISME_KURAMLARI.pdf
(Erişim tarihi 02. 10.2018)
• http://www.dinbilimleri.com/DergiTamDetay.aspx?ID=144&Detay=Ozet (Sosyal
Gelişmenin İki Dinamiği: Bilim ve Ahlak Doç. Dr. Rize Üniversitesi İlahiyat
Fakültesi, Din Sosyolojisi Anabilim Dalı, Ali AKDOĞAN) (Erişim tarihi 10. 11.
2018)
• www.academia.edu/2928838/TOPLUMSAL_TABAKALASMA_VE_ESITSIZLIK
(Erişim tarihi 09.10.2018)
• http://dergipark.gov.tr/download/article-file/55642 (Erişim tarihi 18.10. 2018)
• http://dergipark.gov.tr/download/article-file/257528 (Erişim tarihi 25. 11. 2018)
• http://zgefdergi.com/Makaleler/613962496_18_14_ID_232.pdf (Dicle
Üniversitesi Ziya Gökalp Eğitim Fakültesi Dergisi, 18 (2012) 226-238) (Erişim
tarihi 14.10. 2018)
• www.academia.edu/14507105/Horizon2020de_Toplumsal_Bütünleşme (Erişim
tarihi 26. 09. 2018)
• http://www.academia.edu/11260151/T%C3%9CRKLERDE_HUKUKUN_
AMACI (Erişim tarihi 17.09. 2018)
• http://dergipark.gov.tr/download/article-file/157368 (Erişim tarihi 20. 11. 2018)
• http://dergipark.gov.tr/adamakademi (Erişim tarihi 15.10. 2018)
• https://www.researchgate.net/publication/315386774_SOSYALLESME_VE_
SOSYALLESME_SURECI (Doç. Dr. Rezzan Gündoğdu, Aksaray Üniversitesi)
(Erişim tarihi 09.09. 2018)
• http://eskidergi.cumhuriyet.edu.tr/makale/99.pdf (Erişim tarihi 16. 10. 2018)
• http://dergipark.gov.tr/download/article-file/55642 (Erişim tarihi 30. 10. 2018)
• http://www.bingol.edu.tr/media/259408/4Sosyolojik-Dusunme-sosyolojininortaya-cikis-kosullari-ve-niteligi-uzerine.pdf (Erişim tarihi 04.11. 2018)
• www.anadolu.edu.tr Sosyolojiye Giriş (Erişim tarihi 23. 11. 2018)
• www.anadolu.edu.tr Toplumsal Değişme (Erişim tarihi 27. 11. 2018)
• http://dergipark.gov.tr/download/article-file/434490 (Erişim tarihi 22. 10. 2018)

114

GÖRSEL KAYNAKÇA
• https://www.britannica.com/biography/Auguste-Comte (görsel 1.9 erişim
02.11.2018)
• https://www.britannica.com/
search?query=EM%C4%B0L%C4%B0E+DURKHE%C4%B0M (görsel 1.11
erişim 02.11.2018)
• https://www.britannica.com/search?query=KARL+MARX (görsel 1.10 erişim
02.11.2018)
• https://www.britannica.com/biography/Max-Weber-German-sociologist (görsel
1.12 erişim 02.11.2018)
• https://www.yenisafak.com/ramazan/ibn-i-haldun-2485691 (görsel1.8 erişim
02.11.2018)
• https://www.dr.com.tr/Kitap/Turk-Sosyolojisinin-100Yilinda-Ziya-Gokalp/
Arastirma-Tarih/Sosyoloji/urunno=0001714897001 (görsel1.17 erişim
02.11.2018)
• http://www.ilimvemedeniyet.com/prens-sabahattin-ve-yazilari.html (görsel 1.18
erişim 02.11.2018)
• http://www.sosyalbilimler.org/turkiye-klasikleri-11-mubeccel-b-kiraygecekondu-azgelismis-ulkelerde-hizla-topraktan-kopma-ve-kentlebutunlesememe/ (görsel1.19 erişim 02.11.2018)
• http://www.kumluca-bld.gov.tr/H/1285/Halkimizla-Bayramlasma.html (2. ünite
kapak görsel erişim 12.10. 2018)
• http://egeninsesi.com/haber/14433-42kemalpasa_festivalinde_buyuk_cosku
(görsel 2. 3 erişim 23.10. 2018)
• https://egm.gov.tr/.../81-İlimiz-Genelinde-Polis-ve-Jandarma-BirimlerinceMotosikletl...(görsel 2. 9 erişim 10.11.2018)
• www.kackartv.com.tr/rize/yol/483/ (görsel 2.11 erişim 02.11. 2018)
• https://www.sanatabasla.com/2016/05/04/sokratesin-olumu-the-death-ofsocrates-david/ (görsel 2.13 erişim 01.11.2018)
• http://cografyaharita.com/haritalarim/4aturkiye-2015-nufus-yogunlugu-veillerin-nufus-miktari-haritasi.png (görsel 3. 1 erişim 28.10. 2018)
• http://www.mehmetakinci.com.tr/istanbul-topkapi-sarayi.html (görsel 3.11
erişim 02.11.2018)
• https://www.milligazete.com.tr/haber/1652340/flas-iddia-aziz-sancar-ve-muhtarkente-bakanlik-teklifi görsel 3.10 erişim 01. 11. 2018)
• http://www.kultur.gov.tr/ (görsel 4. 6 erişim 14.10.2018)
• http://www.kurebulten.com/14-baskentte-kastamonu-gunleri-basladi.html
(görsel 4.12 erişim 05.11.2018)
• www.gantep.bel.tr/haber/hemseriler-festivalde-bulusuyor-3099.html (görsel 4.16
erişim 05.11.2018)
Listede yer almayan görseller görsel tasarımcı tarafından hazırlanmıştır.

115

