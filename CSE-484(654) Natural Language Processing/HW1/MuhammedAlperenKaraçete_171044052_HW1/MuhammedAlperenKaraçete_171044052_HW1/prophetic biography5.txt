3. Peygamberimizin Gençlik Dönemi
Hilfü’l-fudûl’a Katılması
ThisIsTestLineForAlgorithm
Mekke’de canlı bir ticaret hayatı vardı. Panayırların kurulması, Kâbe’nin bir ziyaret yeri olması ve
Mekke’nin ticaret yolu üzerinde bulunması bu pazarı daha da güçlendirmişti. Ticaret için buraya
gelen insanların zaman zaman haksızlığa uğradıkları da bir gerçekti.
Yemen’den gelen bir tüccar getirdiği ürünleri Âs b. Vâil’e satmış ancak parasını alamamıştı. Borcunu inkâr eden Âs b. Vâil, Mekke’nin nüfuzlu kişilerinden biriydi. Bu sebeple hakkını almakta
çaresiz kalan tüccarın yardım talebi, Âs b. Vâil ile aralarını bozmak istemeyen kabileler tarafından
geri çevrildi. Ertesi gün tüccar, Ebu Kubeys dağına çıkarak insanların Kâbe’nin etrafında toplandıkları sırada yüksek sesle dokunaklı bir konuşma yaptı. Uğradığı zulümden dolayı Mekkelileri
kendisine yardım etmeye çağırdı.29 Bu çağrı cevapsız kalmadı. Hz. Peygamber’in amcası Zübeyr b.
Abdülmuttalib başta olmak üzere bazı Mekkeliler harekete geçti. Hz. Muhammed(s.a.v.); Muttaliboğulları, Zühreoğulları, Teymoğulları ve Esedoğullarının temsil edildiği toplantıya Hâşimoğullarını
temsilen amcası ile birlikte katıldı. Toplantıya katılanlar, Mekke’de birisine haksızlık yapıldığında
kim olursa olsun hakkı kendisine teslim edilinceye kadar birlikte hareket edeceklerine yemin ettiler. Sonra Âs b. Vâil’e giderek tacirin sattığı malın karşılığını kendisinden alıp sahibine iade ettiler.
Kureyşliler, bu antlaşmaya bir fazilet yemini olarak Hilfü’l-fudûl* ismini verdi.
Hilfü’l-fudûl üyeleri kendilerine müracaat edenlere yardım etmeye devam ettiler. Yine bir gün
Sümâle kabilesinden biri Mekke’nin seçkinlerinden Übey b. Halef’e mal satmıştı. Malının ücretini alamayan tacir, Hilfü’l-fudûl’e başvurdu. Topluluk üyeleri, ona Übey b. Halef’ten parasını
tekrar istemesini, vermediği takdirde kendilerinin alacaklarını bildirmesini söylediler. Bunu duyan Übey b. Halef, ücreti hemen ödedi.
YORUMLAYALIM
Hilfü’I-fudûl toplantısında bulunamayan Utbe b. Rebîa: “Eğer Hilfü’l-fudûl’e katılmam için soyumdan ve kabilemden ayrılmam gerekseydi bunu yapardım.”
demiştir.
(İbn Habîb, Münammak, s. 54.)
Utbe’nin bu sözünü Hilfü’l-fudûl’ün Arap toplumunda ulaştığı değer açısından
yorumlayınız.
Hilfü’l-fudûl üyeleri sadece tüccarların yaşadığı haksızlıkları çözmek için hareket etmiyordu.
Yemenli bir adam, kızı ile birlikte Mekke’ye gelmişti. Sehm kabilesine mensup Nübeyh b. Haccâc bu kişinin kızını zorla elinden aldı. Çaresiz kalan adama Hilfü’I-fudûl’den yardım alabileceği
tavsiye edildi. Şikâyeti dinleyen Hilfü’I-fudûl üyeleri derhal Nübeyh b. Haccâc’ın evine geldiler.
Evini kuşatarak kızı kurtardılar ve babasına teslim ettiler.30
28
29
30
*
Tirmizî, Menâkıb, 3; İbn Hişâm, es-Sîre, C 1, s. 191-194; İbn Sa’d, et-Tabakât, C 1, s. 153-155.
İbn Hişâm, es-Sîre, C 1, s. 140-141.
İbn Habîb, Münammak, s. 52-55.
Daha önceleri Cürhüm kabilesinden isimleri Fadl olan üç kişinin benzer sebeplerle yaptıkları yemine,
isimlerine nispetle Hilfü’l-fudûl denilmişti.
43
SIYER
Hilfü’I-fudûl’e destek verenlerden biri olan Resulullah da(s.a.v.) yeminin gereği olarak zulme ve
haksızlığa uğrayıp kendisine müracaat edenlere yardım elini uzatmıştır. Bir gün Ebu Cehil, Erâş
kabilesine mensup birinden deve satın aldı ancak borcunu ödemedi. Adam, Kureyşlilerin yanına geldi ve kendisinin garip bir yolcu olduğunu söyleyerek hakkını Ebu’l-Hakem’den* kimin
alabileceğini sordu. Onlar, Ebu Cehil’in Hz. Peygamber’e düşmanlığını da bildiklerinden alay
ThisIsTestLineForAlgorithm
etmek için o sırada Mescid-i Haram’da oturmakta olan Peygamberimizi(s.a.v.) işaret ederek “Ona
git, hakkını o alır.” dediler. Bunun üzerine Hz. Peygamber’e giden adam olayı anlatıp yardım
istedi. Hz. Muhammed(s.a.v.) tereddüt etmeden onunla birlikte Ebu Cehil’in evine gitti. Sevgili
ThisIsTestLineForAlgorithm
Peygamberimiz adama olan borcunu derhal ödemesini isteyince Ebu Cehil ödemeye razı oldu.
Tacir tekrar Kureyşlilerin bulunduğu meclise geldi ve dedi ki “Allah Muhammed’e karşılığını
fazlasıyla versin. O, hakkımı ondan kolayca aldı.”31
TARİHTEN BİR SAYFA
Bir gün Mescid-i Haram’da Resulullah(s.a.v.); Ebu Bekir(r.a.), Ömer b. Hattâb ve Sa’d b.
Ebi Vakkas ile otururken Yemenli bir adam geldi ve “Topraklarınızda ticaret yapmak
için gelen bir adama zulüm mü ediyorsunuz?” diyerek yakınmaya başladı. İnsanlar
adamın etrafında toplanmaya başladı. Resulullah(s.a.v.) “Sana kim zulmetti?” dedi. Adam
“Ebu’l-Hakem benden üç deve istedi. Ancak o, develer için kıymetinin çok altında bir fiyat
verdi. Şimdi de hiç kimse Ebu Cehil’in korkusundan dolayı yüksek fiyat vermeye cesaret
edemiyor. Zarar ettim.” dedi. Resulullah(s.a.v.) onların yerini sordu. Birlikte develerin yanına
gittiler. Hz. Peygamber, Yemenli tacir ile pazarlık yaparak onu memnun eden bir fiyatta anlaştı ve develeri satın aldı. Bu durumdan rahatsız olan Ebu Cehil, Hz. Peygamber’in yanına
geldi. Resululah(s.a.v.) ona Hilfü’I-fudûl’ü hatırlatarak “Ey Amr (Ebu Cehil)! Bundan sonra bu
ThisIsTestLineForAlgorithm
adama yaptığını başkasına da yaparsan benden zarar görürsün.” dedi.
(Belâzürî, Ensâb, C 1, s. 146-147.)
Hz. Peygamber bu antlaşmadan hep övgüyle bahsetmiştir. Tekrar çağrılırsa yerine getirmekte
tereddüt göstermeyeceğini söylediği bu yeminini, çok değerli kızıl tüylü bir deve sürüsüyle de
olsa değişmeyeceğini bildirmiştir.32
Hilfü’I-fudûl’de bulunanlar yeminlerine sadık kalmışlar, haksızlığa uğrayanlara yardım etmeyi
sürdürmüşlerdir. Emevilerin ilk yıllarına kadar devam eden bu antlaşma, son üyenin vefat etmesiyle fiilen son bulmuştur.33
Ticaret Hayatı
Mekkelilerin en önemli geçim kaynağı ticaretti. Şehrin coğrafi konumu ve iklimi, sakinlerine
ticaret dışında pek bir seçenek bırakmıyordu. Bu sebeple Mekkeliler, sürekli olarak komşu ülkelerle ticaretlerini artırmanın yollarını aramışlardır. Abdümenaf’ın oğullarından Hâşim, Şam’da
Bizans Kayseri ile görüşmüş onlara daha ucuz elbise ve deri karşılığında yol güvenliklerinin
sağlanmasını talep etmiştir. Aynı şekilde Muttalib, Yemen; Abdüşşems, Habeşistan ve Nevfel
de Irak’ta benzer antlaşmalar yapmışlardır. Arabistan’da seyahat eden kervanlar yağmalanma
tehlikesiyle karşı karşıya kalırken onlar yaptıkları ticari antlaşmaların sonucunda çevre ülke topraklarına güven içinde kârlı yolculuklar yapabilmişlerdir.34
31
ThisIsTestLineForAlgorithm
32
33
34
*
44
İbn Hişâm, es-Sîre, C 2, s. 29-30; Belâzürî, Ensâb, C 1, s. 145.
Ahmed b. Hanbel, Müsned, C 1, s. 516.
Muhammed Hamidullah, “Hilfü’l-fudûl”, DİA, C 18, s. 32.
İbn Habîb, Münammak, s. 41-42.
Asıl ismi Amr b. Hişâm b. Mugire’dir. Ebu’l-Hakem olarak bilinen künyesi İslam’a düşmanlığı sebebiyle
Hz. Peygamber tarafından Ebu Cehil olarak değiştirilmiştir.
Ünıte 2
SUNUM YAPALIM
Kureyş’e tanınan kolaylık ve ayrıcalıklardan bahseden Kureyş suresinin tefsirini araştırınız. Elde ettiğiniz bilgilerle bir sunum yapınız.
Hz. Muhammed(s.a.v.), babası Abdullah gibi ticaret ile meşgul oldu. Resulullah(s.a.v.) bu dönemde
amcası Ebu Talib’in yönlendirmesiyle gerek başkasına ait malları ücret karşılığı işleterek gerekse ticari ortaklıklar kurarak tecrübe kazandı. Rahmet Elçisi bu ortaklıklardan birisini Cahiliye
ThisIsTestLineForAlgorithm
Dönemi’nde Kays b. es-Saib ile yapmıştı. Kays, birlikte ticaret yaptığı Hz. Muhammed’den(s.a.v.)
daha dürüst bir ortağı olmadığını, ortaklığı süresince ondan herhangi bir muhalefet görmediğini söylemiştir. Kays b. es-Saib, Hz. Peygamber ile ortaklıklarını şöyle anlatmaktadır: “Muhammed(s.a.v.) Mekke dışına seyahate çıktığında kendisine bir iş tevdi etsem döndüğünde beni
tamamen razı edecek bir şekilde hesap görmeden evine gitmezdi. Buna karşılık bana bir iş
havale ettiği durumlarda yolculuktan döndüğümde herkes kendi malı ve kârıyla ilgili sorular
sorarken o, işin akıbetini değil, sağlık ve sıhhatimi sormakla yetinirdi.”35
Hz. Peygamber’in İslam’dan önce kendisiyle ortak iş yaptığı bir başka isim Abdullah b. Ebi Hamsâ’ydı. O, Resulullah’ın(s.a.v.) ticari ahlakının ne kadar mükemmel olduğunu gözler önüne seren
şu hatırasını aktarmıştır: “Peygamberliğinden önce Hz. Muhammed(s.a.v.) ile birlikte bir iş yapmıştık. Bu işin tamamlanmasından önce gitmek durumunda kalmıştım. Belirli bir günde dönüp
işi bitirmeye söz verdim. Fakat sözümü tamamen unuttum. Verdiğim sözü ancak üç gün sonra
hatırladım. Derhal buluşma yerine koştum. Hz. Muhammed(s.a.v.) beni görünce ne kaşlarını çattı
ne de sert bir tavır takındı. Yalnız bana sakin bir üslupla ‘Ey delikanlı! Bana zahmet verdin, çok
merak ettim ve son üç gün hep seni burada bekledim.’ dedi.”36
Resulullah’ın(s.a.v.), genç yaşta başladığı ticari hayatında dürüst, uyumlu, kavgadan uzak, seçkin
bir ortak olmak gibi ilkelere titizlikle uymuştu. Onun ticaret ile ilgili söz ve davranışları, günümüz insanı için de paha biçilmez örnekliğini korumaktadır.
Evliliği
Peygamber Efendimizin ilk eşi Hz. Hatice validemizdir. Huveylid b. Esed’in kızı olan Hz. Hatice’ye Cahiliye
Dönemi’nde iffetinden dolayı “Tâhire” denilirdi. Dul
bir hanım olan Hatice(r.a.); soylu ve zengindi. Kureyş’in
ileri gelenlerinden bazıları kendisiyle evlenmek istediyse de Hz. Hatice bu teklifleri reddetti.37
Hz. Hatice, malını işletmek için ücret karşılığında
adam tutarak ticari ortaklıklar kurardı. Hz. Peygamber
yirmili yaşlarını geçtiği sıralarda Ebu Talib’in işleri bozulmuştu. Bu sebeple amcası, Hz. Muhammed’e(s.a.v.)
varlıklı birisi olan Hz. Hatice’den ve onun malını emaGörsel 2.5: Haticetü’l-Kübrâ
net edeceği güvenilir birisine ihtiyaç duyabileceğin(Hat: Nurşen Karahasanoğlu)
den söz etti. Hz. Hatice ile konuşmak için kendisinden
bu konuda onay alınca Ebu Talib, Hz. Hatice’ye müracaat etti. Şam’a gidecek kervanında yeğeni
Hz. Muhammed’e(s.a.v.) iş vermesini rica etti. Hz. Hatice bu teklifi çok sıcak karşıladı.38
35
36
37
38
İbn Hacer, el-İsâbe, C 5, s. 253; İbn Abdilber, el-İstîâb, C 3, s. 1288.
Ebu Dâvûd, Edeb, 82.
İbn Abdilberr, el-İstîâb, C 4, s. 1817; İbn Hişâm, es-Sîre, C 1, s. 199-200.
İbn Hişâm, es-Sîre, C 1, s. 199; Belâzürî, Ensâb, C 1, s. 106.
45
SIYER
Hz. Hatice, dürüstlüğü ve ahlakı hakkında bilgi sahibi olduğu Hz. Muhammed’i(s.a.v.) yanında
yardımcısı Meysere’yi de görevlendirerek belli bir ücret karşılığında daha önce hiçbir ortağına emanet etmediği kadar fazla mal ile Şam’a uğurladı. Resulullah(s.a.v.) bu yolculuktan oldukça yüksek kâr elde ederek döndü. Yolculukları boyunca kendisini gözlemleme imkânı bulan
Meysere, Hz. Peygamber hakkında edindiği birçok olumlu intibayı Hz. Hatice ile paylaştı. Bu
süreçten sonra Hz. Hatice Hz. Peygamber’le evlenmeyi istemişti. Hz. Hatice, Nefîse bnt. Münye
aracılığıyla Hz. Muhammed’e(s.a.v.) evlilik teklif etti. Yaptığı istişarelerden sonra Hz. Peygamber,
amcaları ile birlikte Hz. Hatice’nin evine giderek onu ailesinden istedi. İki tarafın da uygun bulmasından sonra Hz. Muhammed(s.a.v.) Hz. Hatice ile nikahlanarak mutlu bir yuva kurdu.39
YORUMLAYALIM
ThisIsTestLineForAlgorithm
“Mutlu ve huzurlu bir aile için kendisini örnek almamız gerektiğine işaret ederek
‘Sizin en hayırlınız ailesi için hayırlı olandır; bana gelince, ben aileme karşı en hayırlınızım.’ buyuran Peygamber Efendimiz, aile fertlerine yumuşak davranılmasını
emretmiş, aile içi şiddeti yasaklamıştır. Erkeklerin kadınlar üzerinde hakları olduğu
gibi kadınların da erkekler üzerinde hakları bulunduğunu söyleyerek eşlerin birbirine
iyi davranmasını emretmiş, kendisi de hanımlarına iyi davranmıştır. Hanımlarının fikirlerine değer vererek onlarla bazı konularda istişare etmiş, zaman zaman onların tavsiyelerine göre hareket etmiştir. Çocuklarına ve himayesinde büyüyenlere son derece şefkatli
davranmış, onları ve hizmetini gören kimseleri hiç azarlamamıştır. Evde geçirdiği vaktin
üçte birini ailesine ayırmış, onların eğitimine ve maddi manevi ihtiyaçlarının karşılanmasına ihtimam göstermiştir.”
(İbrahim Sarıçam, Hz. Muhammed ve Evrensel Mesajı, s. 284-287.)
Hz. Peygamber’in aile ile ilgili tavsiye ve uygulamalarından hareketle ideal aile modeli
sizce nasıl olmalıdır? Yorumlayınız.
Hz. Hatice annemiz Hz. Peygamber ile evlenmeden önce iki evlilik yapmıştı. İlk evliliğinden aynı
zamanda Peygamberimizin şemâiline dair bilgi de veren Hind adlı oğlu ile bir kızı vardı. İkinci
evliliğinden ise Hind adında bir kızı dünyaya gelmiştir.40
Resul-i Ekrem ile Hz. Hatice’nin ikisi erkek dördü kız toplam altı çocukları oldu. Hz. Muhammed’e(s.a.v.) ilk çocuğu Kâsım’a nispetle Ebu’l-Kâsım
denildi. Peygamberimizin(s.a.v.) ilk çocuğu Kâsım vefat ettiğinde henüz
süt çağındaydı. Hz. Hatice “Keşke Allah süt emmeyi tamamlayıncaya
kadar onu yaşatsaydı.” dedi. Hz. Peygamber yavrusunu kaybeden sevgili eşini “O, süt emmeyi cennette tamamlayacaktır.” sözleriyle teselli
etti. Ondan sonra Zeyneb, Rukıyye, Ümmü Gülsüm ve Fâtıma ve Abdullah dünyaya geldi. Abdullah ve Kâsım İslam’dan önce vefat etmişler
kızlarının tamamı müslüman olarak Medine’ye hicret etmişlerdir. Allah
Resulü’nün(s.a.v.) Hz. Fâtıma dışındaki kızları da kendisinden önce vefat
etmiş, onun soyu Fâtıma(r.a.) ile devam etmiştir.41
Görsel 2.6: Hz. Hatice, “Tâhire”
ismi ile anılırdı.
39
40
41
42
46
Hz. Peygamber, kurduğu mutlu yuvada hayatının yirmi beş yılını
ThisIsTestLineForAlgorithm
Hz. Hatice ile geçirmiştir. Hz. Hatice hicretten yaklaşık üç yıl kadar
ThisIsTestLineForAlgorithm
önce Ramazan ayının onuncu günü vefat etmiş ve Hacûn Kabristanı’na defnedilmiştir.42
İbn Hişâm, es-Sîre, C 1, s. 198-201; Belâzürî, Ensâb, C 1, s. 107.
İbn Sa’d, et-Tabakât, C 8, s. 14-15.
İbn Mâce, Cenâiz, 27; İbn Sa’d, et-Tabakât, C 1, s. 133.
İbn Hacer, el-İsâbe, C 8, s. 61-62.
Ünıte 2
Allah Resulü(s.a.v.), onun sağlığında başka bir kadın ile
evlenmeyi düşünmemiş her fırsatta ondan gördüğü
desteği dile getirmekten geri durmamıştır. Bir hediye
getirildiğinde Resulullah(s.a.v.) şöyle derdi: “Bunu falan
hanıma götürün çünkü o, Hatice’nin arkadaşıydı. Bunu
da falan hanımın evine götürün çünkü o, Hatice’yi severdi.”43
Kâbe Hakemliği
Mekke, etrafı dağlarla çevrili Bathâ adı verilen bir vadi
üzerinde kurulmuştur. Bu vadinin merkezindeki çukur
alanda Kâbe yer almaktadır. Bathâ, sel yatağındaki
çakıl taşları anlamına gelir.44 Yağan şiddetli yağmurlar zaman zaman seller oluşturur ve Kâbe’nin zarar
görmesine neden olurdu. Hz. Peygamber yaklaşık
otuz beş yaşında iken yine bir sel felaketi yaşanmış ve
Kâbe, büyük ölçüde tahrip olmuştu.45
Şair Diliyle
HACER-ÜL ESVET
On yıl geçti... Kâbe sellerden çökük;
Çürümüş temeli, dört yanı dökük.
Dediler: Edelim yeniden bina...
Kureyşliler ona çoktan âşinâ;
Ibrahim Resul’den kalma değeri;
Ama her şey gibi değişmiş yeri.
ThisIsTestLineForAlgorithm
Tevhit mekânında dizilerle put;
Bilinmiyor, ismi bilinen mâbut.
Bina tamamlandı, Karataşta iş;
Hemen her kabile kılıcı çekmiş,
Taşı ben koyarım yerine, diyor...
Bir şeref kavgası kopmuş, gidiyor.
Biri dedi: “Size en güzel çare:
Kollayalım, geçip bir kenar yere;
Kâbe’ye ilk gelen hakem tutulsun;
Ne karar verirse yerini bulsun!”
ThisIsTestLineForAlgorithm
ThisIsTestLineForAlgorithm
Sessiz, beklediler... Ilk gelen O’ydu.
Karataşı bir bez üstüne koydu:
Dedi: “Uçlarından tutun hepiniz!
Taşıyın ve ardım sıra geliniz!”
Taşı elleriyle yerleştiren O...
Şaşkın yığınları birleştiren O...
Dikildi toprağa, böylece, evet;
Şanlı Cennet taşı Hacer-ül-Esvet...
Kâbe, bu sıralarda harçsız taşların birbiri üzerine konulmasından ibaretti. Üzeri açık ve duvar yüksekliği
ThisIsTestLineForAlgorithm
bir adam boyundan fazlaydı. Kâbe’ye farklı sebeplerle
bırakılan değerli eşyalar içindeki su kuyusunda saklanırdı. Ancak buraya kolayca girilebildiğinden hırsızlık
olayları da yaşanıyordu. Mekkeliler bunun üzerine
Kâbe’yi yeniden inşa ederek duvarlarını yükseltmeye
ve yapının üzerini örtmeye karar verdiler. Rum tüccarlarından birinin Cidde’deki Şu’aybe Limanı’nda karaya
vuran gemisinin kerestesi bu amaçla satın alınıp Mekke’ye nakledildi. Bu gemi Habeşistan’daki bir kilisenin
inşası için gönderilmişti. Gemide bu iş sebebiyle bulunan Bâkum isminde Kıptî marangoz da Mekke’ye ge(Necip Fazıl Kısakürek, Esselam, s. 18.)
tirildi. Böylece Kâbe yeniden inşa edilmeye başlandı.
Hz. Peygamber de amcası Abbas ile birlikte bu inşaat
malzemesini taşıyanlardan biriydi. Kureyş, Kâbe’nin
inşasını kabileler arasında taksim etti. Böylece bu şereften diğer kabileler de payını almış oldu. Mekkeliler, meşru olmayan kazançlarını ise bu işe
harcamamayı kararlaştırdılar.46
Kâbe’nin tamiratı, Hacerülesved hizasına gelince durdu. Çünkü her kabile onu yerine koymanın kendilerinin hakkı olduğunu düşünüyor, yeminler ederek rakiplerini savaşa çağırıyordu. Kureyş kabilesinin en yaşlısı olan Mahzûm kabilesi reislerinden Ebu Ümeyye b. Muğîre, aralarında ihtilâf ettikleri
konuda, mescidin kapısından hüküm vermesi için ilk giren kimseyi yetkili kılmalarını teklif etti. Bu
teklif kabul görünce Beni Şeybe kapısından (Bâbüsselam) gelecek olan hakemi beklemeye koyuldular. Bu kapıdan gelen Hz. Peygamber’di. Onu görünce: “İşte Muhammedü’l-emin, biz razı olduk.”
dediler. Resul-i Ekrem yanlarına gelince kendisine meseleyi anlattılar. Hz. Muhammed(s.a.v.) bunun üzerine hırkasını çıkarıp yere serdi. Hacerülesved’i kendi eliyle onun içine koydu. Sonra her
kabileden bir kişinin örtüyü tutarak kaldırmalarını istedi. Yerleştirileceği yerin hizasına gelince
Hz. Peygamber, Hacerülesved’i elleriyle yerine yerleştirdi. Bu şekilde Kâbe’nin inşası da kaldığı
yerden devam etti.47
ThisIsTestLineForAlgorithm
ThisIsTestLineForAlgorithm
43
44
45
46
47
Buhârî, Edebü’l-müfred, s. 90.
İbn Manzûr, Lisanü’l-Arab, C 2, s. 413.
Beyhakî, Delâilü’n-nübüvve, C 2, s. 54.
İbn Hişâm, es-Sîre, C 1, s. 204-206; İbn Sa’d, et-Tabakât, C 1, s. 120; Ezrakî, Ahbâru Mekke, C 1, s. 157.
İbn Hişâm, es-Sîre, C 1, s. 209-210; İbn Sa’d, et-Tabakât, C 1, s. 121-122.
47
SIYER
4. Peygamberimizin Nübüvvet Öncesi Ahlaki Olgunluğu
Derkenar
Peygamberlerde Bulunan Sıfatlar
Sıdk: “Allah’tan(c.c.) almış oldukları
emirleri insanlara olduğu gibi
bildiren ve hayatlarının hiçbir
anında yalan söylemeyen ve
dosdoğru davranan” anlamına
gelir.
Emanet: “Eminlik, güvenilirlik”
anlamında peygamberlerin en
ThisIsTestLineForAlgorithm
önemli niteliklerinden biridir.
İsmet: “Allah’ın(c.c.),
peygamberlerini gizli ve açık
her türlü günahtan; şirkten,
küfürden, münafıklıktan ve zulüm
yapmaktan koruması” demektir.
Fetanet: “Üstün zekâ ve kavrayış
gücüne sahip olma” anlamına
gelir.
Tebliğ: “Allah’ın(c.c.) kendilerine
indirmiş olduğu vahiyleri insanlara
eksiksiz olarak bildirmesi”
anlamına gelir.
(Dinî Terimler Sözlüğü, s. 411, 90,
225, 116, 442.)
Allah Teâlâ, yüce ahlak üzere olduğunu48 beyan ettiği resulünü, peygamberlik öncesi ve sonrasını kuşatacak şekilde üstün bir karakterde yaratmıştır. Bütün hayatı boyunca peygamberliğine uygun örnek bir yaşantı süren Hz.
Muhammed’in(s.a.v.) İslam Öncesi Dönem’de en bilinen ve
öne çıkan özelliği “eminliği” olmuştur. Ona bu sıfatı bizzat
veren Mekkeliler, Peygamberlik mücadelesi sonrasında
kendisine şair, sihirbaz, kâhin diyerek iftira etmişler ancak
ThisIsTestLineForAlgorithm
onun güvenilirliğine söz söyleyememişlerdir.49 Öyle ki İslam tebliğine en büyük direnci gösteren müşrikler, ticaret
için şehir dışına çıktıkları zaman ellerindeki değerli eşyaları birbirlerine değil, güvenilir bildikleri Hz. Peygamber’e
teslim etmişlerdir. Bu yüzden Allah Resulü(s.a.v.), hicret
ederken kendisindeki emanetleri sahiplerine iade etmesi
için Hz. Ali’yi geride bırakmıştır.50
Hz. Muhammed’in(s.a.v.) Mekkeliler nezdinde sahip olduğu
güvene dayalı itibar, Kâbe’nin onarımı sırasında ortaya çıkan kavgada, tarafları barıştıran anahtar olmuştur. Hacerülesved’i yerleştirme şerefini paylaşamayan kabilelerin
çözüm olarak bulduğu hakem eminliğinden şüphe duymadıkları Hz. Muhammed(s.a.v.) olunca hepsi sevinmişti.
Ne karar vereceği beklenen Allah Resulü(s.a.v.) fetânet sahibi zeki bir insan olduğunun ispatı niteliğindeki uygulaması ile anlaşmazlığı suhuletle çözmüştür.51
İslam öncesi dönemde el-emin kabul edilen Hz. Peygamber, tebliğinin başlangıcında, “Şu dağın ardında düşman
var, üzerinize baskın düzenleyecek desem bana inanır mısınız?” diye sorduğunda muhataplarının cevabı “Elbette
inanırız çünkü şimdiye kadar senin yalan söylediğini hiç
duymadık.” olmuştu.52 Böylelikle Hz. Peygamber’in eminliğinin bir gereği olan doğruluğu da yine içinde yaşadığı
toplumun şahitliği ile bir kez daha teyit edilmiş oldu.
Bütün peygamberlerin ortak sıfatlarından olan sıdk ve
emaneti en güzel şekilde hayatının erdemleri arasına
katan Allah Resulü(s.a.v.), cahiliye âdetleri içinde büyümüş
ThisIsTestLineForAlgorithm
olmasına rağmen yaşadığı çağın kötülüklerinden ve çirkinliklerinden de uzak kalmış, şirke bulaşmamıştır. Allah
Teâlâ’nın risaletini istediği diğer bütün peygamberler gibi
Hz. Muhammed de(s.a.v.) O’nun muhafazası ile günahtan
alıkonulmuş ve ismet sıfatına uygun bir hayat sürmüştür. Nitekim Kâbe’nin onarımı sırasında taş taşırken edep
yerlerini gösterecek şekilde elbisesini kaldırmasına bir şekilde izin verilmemiş olduğunu bizzat
kendisinin zikretmesi, Hz. Peygamber’in cahiliye âdetlerinden korunduğunu göstermesi bakımından önemlidir.53
48
49
50
51
52
53
48
ThisIsTestLineForAlgorithm
ThisIsTestLineForAlgorithm
bk. Kalem suresi, 4. ayet.
İbn Hişâm, es-Sîre, C 1, s. 194, 288-289.
ThisIsTestLineForAlgorithm
İbn Hişâm, es-Sîre, C 2, s. 124-126.
İbn Sa’d, et-Tabakât, C 1, s. 145; İbn Hişâm, es-Sîre, C 1, s. 204-211.
Müslim, İman, 355.
ThisIsTestLineForAlgorithm
ThisIsTestLineForAlgorithm
bk. Buhârî, Menâkıbü’l-ensâr, 25; bk. İbn Hişâm, es-Sîre, C 1, s. 191-195.
ThisIsTestLineForAlgorithm
Ünıte 2
YORUMLAYALIM
Müslümanlara yaptığı eziyetlerle bilinen Nadr b. el-Hâris, İslam tebliğiyle mücadele hususunda Kureyşlilerle yaptıkları toplantılarda durumu şöyle özetlemiştir:
“Ey Kureyş topluluğu! Vallahi başınıza öyle bir iş gelmiştir ki artık üstesinden gelemezsiniz. Muhammed, daha gençken aranızda en hoşnut olduğunuz, en doğru sözlü
ve en fazla güvendiğiniz kimse idi. Nihayet saçlarına ak düşüp olgunlaştığında size bu
getirdiğiyle gelince siz ona sihirbaz dediniz. Hayır! Vallahi o sihirbaz değildir…”
(İbn Hişâm, es-Sîre, C 1, s. 320.)
Nadr’ın bu sözlerinden yola çıkarak müşriklerin Hz. Peygamber hakkındaki düşüncelerini
yorumlayınız.
ThisIsTestLineForAlgorithm
Mekkelilerin birçoğunun evlenmek niyetiyle teklif götürdüğü dönemin iffetli kadınlarından Hz.
Hatice’nin bizzat evlenme teklif ettiği Hz. Muhammed’i(s.a.v.) eş olarak seçmesinde onun ahlakına duyduğu hayranlık önemli bir rol oynamıştır. Zira Hz. Hatice, onun hakkında önceden işittiği
ThisIsTestLineForAlgorithm
güzel hasletleri ticaret hayatında kendisine verdiği görev ile yakından tecrübe etmiş; dürüst,
güvenilir ve namuslu bu gençle aile hayatı kurmuştur. Sadakat üzerine kurulmuş olan evlilikleri
boyunca Resulullah’ın(s.a.v.) eşine olan güzel tutumu değişmeden yirmi beş yıl devam etmiştir.
Bu tutum Hz. Hatice’nin vefatı sonrasında vefa şeklinde kendini göstermiştir. Allah Resulü(s.a.v.),
tebliğ faaliyetlerinde her türlü desteği veren Hz.Hatice’yi hiçbir zaman unutmamış, onun hatırasını “Allah bana ondan daha hayırlısını vermemiştir. Herkes benim peygamberliğimi inkâr
ThisIsTestLineForAlgorithm
ederken o bana inandı. Herkes beni yalanlarken o beni tasdik etti. İnsanlar mallarını esirgerken
o malıyla beni destekledi. Üstelik Allah bana ondan çocuk da nasip etti.” diyerek hayırla yâd
etmiştir.54
Hz. Peygamber, yalnızca hayat arkadaşına değil, doğduğunda kendini emziren Ebu Leheb’in
cariyesi Süveybe Hanım ve süt annesi Halime Hatun’a karşı da vefakâr davranmış iyi bir evlat
olarak onları gözetmiş, ihtiyaçlarını karşılamıştır. Aynı şekilde çocukluğundan itibaren kendisinin bakımıyla ilgilenen Ümmü Eymen’e(r.a.) hürmet göstermiş, “Sen benim ikinci annemsin.”
diyerek ona iltifat etmiştir.55
YAZALIM
ThisIsTestLineForAlgorithm
Ahlaki erdemlerden olan doğru sözlü ve güvenilir olmanın kişiye toplumsal
hayatında sağladığı faydalar hakkında bir kompozisyon yazınız.
5. Peygamberimizin Hira’da Tefekkür Günleri
Putperest bir toplumda yetişmesine rağmen hiçbir zaman putlara tapmamış olan Peygamberimiz(s.a.v.), cahiliyenin çirkin âdetlerinden de uzak durmuştu. Allah Resulü(s.a.v.) putlara tapmanın
anlamsızlığını kavramış olmakla beraber yerine bir şey koyamadığından nasıl hareket edeceğini
bilemiyordu. İçinde bulunduğu durumu tefekkür edebilmek için yalnızlığı tercih eder olmuştu.
Peygamberimizin(s.a.v.) bu tercihinde tevhid inancının sembolü olan Kâbe’nin tamiratı sırasında mabedin putlarla dolu hâline yakından şahit olması da etkili olmuştur.56 Ayrıca özellikle
Hz. Hatice ile evlendikten sonra maddi olarak rahatlaması da Hz Peygamber’in zihnini insanın
54 Ahmed b. Hanbel, Müsned, C 6, s. 117-118; bk. İbn Hişâm, es-Sîre, C 1, s. 198-201.
55 İbn Sa’d, et-Tabakât, C 1, s. 88-91; İbnü’l-Esîr, Üsdü’l-ğâbe, C 7, s. 217.
56 Muhammed Hamidullah, İslam Peygamberi, C 1, s. 71.
49
SIYER
varlık amacı ve âlemin yaratılışı gibi konulara yoğunlaştırmasına imkân tanımıştır. Bu tefekkür
sürecinde yaşının kemale doğru ilerlemesi de etkili olan unsurlardandır. Ancak bütün bunların
ötesinde unutulmaması gereken şudur ki Allah(c.c.), peygamberine yalnız kalmayı sevdirerek insanlardan ve onların kötü alışkanlıklarından uzaklaşmasını sağlamıştır. “… Bana yalnızlık sevdirildi…” buyuran Allah Resulü(s.a.v.) inziva hayatını tercih ederek bir nevi dedesinin yolunu takip
etmiştir. Zira Abdülmuttalib ve Mekkeli bazı Hanifler Ramazan ayı boyunca Hira’da inzivaya
çekilir, bu süre içinde fakirlere ikramı arttırır ve Kâbe’yi tavaf ederlerdi.57
DEĞERLENDİRELİM
Hz. Peygamber’den önce de toplumda bazı insanların inzivaya çekilme nedenleri neler olabilir? Değerlendiriniz.
Kendisine yalnızlık sevdirilen Peygamberimiz(s.a.v.), kırklı yaşlarına doğru özellikle Ramazan aylarını Hira’nın zirvesine yakın küçük bir mağarada münzevi bir şekilde geçirmeye başladı. İnziva niyetiyle evinden uzaklaşan Hz. Peygamber, yanına biraz azık alıyor ve Kâbe’yi uzaktan
gören bu mağarada derin düşüncelere dalarak ruhunu mutmain kılmanın yollarını arıyordu. Bu
zahmetli arayışta Hz. Hatice de Resul-i Ekrem Efendimizi manen destekliyor, zaman zaman da
sarp yollarına aldırmadan dağa tırmanıp Peygamberimize(s.a.v.) yiyecek götürüyordu.58 Peygamberimiz(s.a.v.) Mekke’ye indiğinde evine gitmeden evvel mutlaka Kâbe’yi tavaf ediyordu. Hira’da
geçirdiği süre boyunca Resulullah(s.a.v.), hayret verici olağanüstü tecrübeler yaşamaya başladı.
Gün içinde aynen gerçekleşen rüyalar görüyor, bazen kendisine selam verildiğini işitiyor ancak
çevresinde ağaçlar ve taşlardan başka bir şey göremiyordu.59 Peygamber Efendimizin yaşadığı
bu tecrübeler bir anlamda indirilecek vahye ruhunu ve zihnini hazırlamıştı. Bir beşer olarak
doğrudan melekle karşılaşmaya ve nübüvvetle müjdelenmeye güç yetiremeyeceğinden Hak
Teâlâ belki de onu bu vakte hazırlıyordu.
OKUMA PARÇASI
“Nur Dağı’ndaki Hira Mağarası’nı ziyaret etmiştim. Nur Dağı’nın pek tuhaf bir
görünümü vardır. Dağ, uzakta olmasına rağmen kendisini kuşatan çok sayıda tepenin arasından hemen göze çarpar. Hira Mağarası, üst üste yığılmış kayalardan
oluşmuş üç yanı kubbe biçiminde bir yapıya sahiptir. İçerisi, bir insanın ayakta durabileceği bir yükseklikte ve rahatça uzanıp yatacağı genişliktedir. Yine garip bir rastlantı sonucu, mağara içinde uzanıldığında yön Kâbe’ye doğru olmaktadır. Zemindeki kayalık oldukça
düz olup küçük bir yatak yapmak için örtü serilebilir. Mağaranın girişinde oldukça yüksek
bir açıklık vardır ve bu da insanı içeri girmeden önce kayalardan oluşan birkaç basamağı
çıkmaya zorlar.”
(Muhammed Hamidullah, İslam Peygamberi, C 1, s. 73.)
57 bk. Buhârî, Bed’ü’l-vahy, 3; Belâzürî, Ensâb, C 1, s. 84, 105.
58 Buhârî, Menâkıbu’l-ensâr 20; Müslim, Fedâilu’s-sahabe, 71.
59 İbn Hişâm, es-Sîre, C 1, s. 249-250; bk. Buhârî, Bed’ü’l-vahy, 3.
50
ÖLÇME VE DEĞERLENDİRME
A. Aşağıdaki cümlelerde boş bırakılan yerlere doğru sözcüğü yazınız.
1. Asıl ismi …………….....……… olan Peygamberimizin(s.a.v.) dedesi, kendisine sonradan
verilen Abdülmuttalib adıyla tanınır.
ThisIsTestLineForAlgorithm
2. Hz. Peygamber’in yaygın olarak kullanılan isimlerinden olan …………………………..,
“seçilmiş” anlamına gelmektedir.
3. Peygamberimizin(s.a.v.) sütannesi Halime ………………….........…………. kabilesine
mensuptur.
4. Peygamberimiz(s.a.v.) altı yaşlarındayken annesi Âmine ve ……....……..…………. ile
birlikte Medine’deki akrabalarını ziyarete gitmişti.
5. Cahiliye Dönemi’nde Hz. Hatice’ye iffetinden dolayı ……………………… denilirdi.
6. Hz. Peygamber’in dâhil olmaktan onur duyduğu, haksızlıklarla mücadele amacı
taşıyan oluşuma ………………………………………………………. adı verilmiştir.
B. Aşağıdaki açık uçlu soruların cevabını ilgili alana yazınız.
7. Peygamberimizin(s.a.v.) büyük dedelerinden Hâşim’i Mekke halkı nezdinde değerli
kılan faaliyetleri nelerdir?
…………………………………………………………………………………………………………………………………
……………………………………………..........................................................................................
8. Cahiliye Dönemi Araplarının çocuklarını sütannelere verme sebepleri nelerdir?
…………………………………………………………………………………………………………………………………
……………………………………………..........................................................................................
9. Peygamberimizin(s.a.v.) ticari hayattaki dürüstlüğünü bir örnekle açıklayınız.
…………………………………………………………………………………………………………………………………
……………………………………………..........................................................................................
10. Hz. Peygamber, Allah’ın(c.c.) kendisine Hz. Hatice’den daha hayırlısını vermediğini
söylemiştir. Hz. Hatice’nin bu övgüye mazhar olmasını sağlayan davranışları nelerdir?
…………………………………………………………………………………………………………………………………
……………………………………………..........................................................................................